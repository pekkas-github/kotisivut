<html>

<head>
<meta http-equiv="Content-Type"
content="text/html; charset=utf-8">
<title>"HOW LONG IS A MARATHON</title>
</head>

<body bgcolor="#FFFFC0" text="#000000" link="#0000FF"
vlink="#800080" alink="#FF00FF" leftmargin="50">

<table border="0" width="50%">
    <tr>
        <td width="50%"><a name="Alku"></a></td>
        <td width="50%">&nbsp;</td>
    </tr>
</table>

<h1><b>&quot;HOW LONG IS A MARATHON?&quot;</b></h1>

<blockquote>
    <p>Kuinka pitkä on maraton? Vastauksia löytyy tuhansia: 42
    kilometriä ja rapiat, 26 miles, loputtoman pitkä, viisi
    tuntia tuskaa ja kärsimystä.... </p>
    <p>Vuoden 1990 New York City Marathonin jälkeen löytyi
    jälleen 25 000 uutta vastausta tuohon kysymykseen. Joukossa
    oli myös <a href="#Osallistujat">22 urheaa HPY:läistä</a>
    ottamssa asiasta selvää ja kokemassa maailman tunnetuimman
    maratonin ilmapiiriä. </p>
    <p>New York on jo sinällään näkemisen arvoinen maailma.
    Maratonmatka antoi meille ainutlaatuisen tilaisuuden tutustua
    erääseen maailma suurista metropoleista, sen
    elämänmenoon, sen nähtävyyksiin, sen ihmisiin. </p>
</blockquote>

<p><strong>Ennen matkaa </strong></p>

<blockquote>
    <p>New York City Marathon 1990 juostiin 4. marraskuuta. Ennen
    22 TIK:n juoksijan asettumista lähtöviivalle oli käyty
    pitkä ja monivaiheinen prosessi, joka teki matkalle lähdön
    mahdolliseksi. Alkuidean jälkeen käytiin lähes parin
    vuoden aikana neuvotteluja HPY:n, TIK:n ja laitettoimittajien
    kanssa taloudellisen tuen saamiseksi. Lopulta kaikki onnistui
    ja matkasta tuli totta.</p>
</blockquote>

<p><b>Lähtö ja matkustaminen</b> </p>

<blockquote>
    <p>Maratonmatka oli pituudeltaan viikon mittainen. Lähtö
    tapahtui torstaina 1.11.1990 noin 14.00 Helsinki-Vantaan
    lentoasemalta räntäsateessa. <img
    src="../kuvat/lentokone.jpg"
    alt="Finnair DC-10, Helsinki - New York" align="right"
    border="2" hspace="10" vspace="10" width="225" height="112">Sullouduimme
    Finnairin DC-10 koneeseen ja lähdimme noin yhdeksän tuntia
    kestänelle lennolle yli Atlantin Amerikan mantereelle. </p>
    <p>Reittimme kulki Islannin, Grönlannin ja Kanadan karujen
    maisemien yli New Yorkiin John F. Kennedyn kansainväliselle
    lentokentälle. </p>
    <p>Matka taittui likimain samalla vauhdilla kuin päiväkin
    eteni. Yhdeksän tunnin lennosta huolimatta olimme siis
    perillä iltapäivällä noin kello 16.00 paikallista aikaa.</p>
</blockquote>

<p><b>Ensivaikutelmia</b> </p>

<blockquote>
    <p>Ensituntuma amerikkalaiseen elämänmenoon otettiin jo
    lentoasemalla. Heti alussa kiinnittyi huomio siihen, että
    erilaisissa palvelutehtävissä olevat henkilöt eivät
    olleet valkoihoisia amerikkalaisia vaan mustaihoisia,
    puerto-ricolaisia, kiinalaisia, italialaisia, mexicolaisia,
    jugoslavialaisia jne. Ja joka paikassa oli opastajia. Siellä
    missä meillä seisoisi yksi lappu, jossa kerrottaisiin,
    mihin jonoon asetut, täällä oli kolme neljä ihmistä
    huutelemassa ja opastamassa saapuvia matkustajia oikeisiin
    jonoihin. </p>
    <p>Ja sitten alkoikin jonottaminen. Kaikki saapuvat turistit
    joutuvat maahantulotarkastukseen, jossa tarkistetaan
    maahansaapumisilmoitus ja heitetään pari kysymystä noin
    muodon vuoksi. Pieneen aulatilaan saatiin mahtumaan
    hämmästyttävä määrä ihmisiä ohjaamalla heidät
    köysikujien avulla siististi serpenttiinimäiseen jonoon.
    Oppaiden mukaan New Yorkissa saa tottua jonottamiseen.
    Kuulemma ainoa ero itänaapuriimme verrattuna on, että
    täällä yleensä tiedetään, mitä jonotettaan. </p>
    <p>Maahantuolotarkastusta oli tekemässä vajaa kymmenen
    virkailijaa ja tarkastettavia oli parin lentokoneellisen
    verran. Niinpä seisoimme jonossa pitkälti toista tuntia
    ennenkuin muodollisuudet oli suoritettu. Sen jälkeen seurasi
    matkatavaroiden haku, passien tarkastus ja lopulta olimme
    lentoaseman aulassa, jossa matkatoimiston ihmiset olivat
    meitä vastassa. </p>
    <p>Lämpötila New Yorkissa oli aivan toista kuin Suomessa
    lähtiessämme. Matkaoppaiden mukaan lämpötila oli noin +18
    asteen paikkeilla. Paksut toppatakit olivat aivan liikaa.
    Tosin sää tähän aikaan vuodesta on erittäin
    yllätyksellinen ja vaihteleva. Parissa päivässä se voi
    muuttua aivan toisenlaiseksi. </p>
    <p>Bussit joilla matkasimme lentoasemalta hotelliin, olivat
    varsin askeettisia. Yksinkertaiset kalustukset, muoviset
    penkit. Ei puhettakaan sellaisesta yleellisyydestä, jota
    usein näkee meidän linja-autoissamme. Ne olivat
    selvästikin vain työkaluja ja käyttötarkoituksessaan
    käytännöllisiä. </p>
    <p>Seuravan jonotuksen saimme kokea matkalla kohti hotellia.
    Jo ennen lentokentän alueelta pääsemistä olimme
    autojonossa, joka eteni tasaisesti, mutta varsin
    verkkaisesti. Tiet olivat kyllä leveitä, mutta niin olivat
    autotkin isoja. Pahimman ruuhkan aiheutti Manhattanille
    johtava East Riverin alittava tunneli, jonka käyttäminen
    edellytti jokaiselta ajoneuvolta tunnelimaksun maksamista.
    Maksu tapahtui tunnelin suulla olleisiin kassoihin. Vaikka
    kassoja oli kymmenkunta rinnakkain aiheutui niistä kuitenkin
    hyvänlainen liikennetulppa. </p>
    <p>Matkan kuluessa iltakin oli pimentynyt, mikä tapahtuu
    NY:n leveysasteilla varsin nopeasti. Pimeys oli varsin
    yllättävä. Katuvaloja oli vähän ja nekin olivat
    tavattoman himmeitä. Lähikaduilta tuskin pystyi erottamaan
    liikkuvia ihmisiä puhumattakaan, että olisi tunnistanut
    esimerkiksi ihonväriä. Ohittamamme varasto- ja
    teollisuusalue näytti todella arveluttavalta ja
    hämäräperäiseltä. Tämä oli oudon tuntuista
    suurkaupungissa, kun meillä kotona on tottunut siihen, että
    yölläkin on suhteellisen valoisaa ja kadulla voi ajella,
    vaikka ilman ajovaloja. New Yorkissa se ei onnistuisi. </p>
    <p><img src="../kuvat/nyc_night.jpg" alt="New York by night"
    align="right" border="2" hspace="5" vspace="5" width="252"
    height="191">Lähestyminen Manhattania oli elämys. Illan
    pimeydessä pilvenpiirtäjien silhuetit ja himmeät valot
    piirtyivät mustaa taivasta vasten. Ne näyttivät vieläkin
    juhalallisemmilta kuin televisiosta tai valokuvista
    katsottuna. </p>
    <p>Majoituimme hotelli Edisoniin, joka sijaitsee 47. kadun ja
    kuuluisan Broadwayn kulmassa aivan Times Squarin
    teatterialueen vieressä. Hotellin taso ei ollut
    lähellkään sitä, mitä hotellit ovat esim. Suomessa.
    Kalusteet olivat vanhoja ja kolhiintuneita, hotellin
    käytävät olivat paikoin niin pimeitä, että
    avaimenreikää joutui hakemaan tunnustelemalla,
    äänieristys oli varsin olematon, samoin ikkunoiden
    lämpöeristys. Jokaisessa huoneessa oli oma
    ilmastointilaitteensa, jolla säädeltiin huoneen lämpötila
    sopivaksi. Hissejä oli käytössä kuusi ja kerroksia
    talossa yli 20, joten hissin odotusaika saattoi venyä
    yllättävän pitkäksi. Ja kun hissi viimein saapui, oli se
    usein jo aivan täynnä. Paloportaat olivat kapeat ja ahtaat
    ja voi vain kuvitella, mitä tapahtuisi, jos hotelli
    jouduttaisiin tyhjentämään niitä käyttäen. </p>
    <p>New Yorkin ja Helsingin välinen aikaero on seitsemän
    tuntia. Aikaeroon yritettiin totuttautua ensimmäisenä
    päivänä valvomalla väkisin iltaan asti, mutta jo klo
    21.00 (04.00 kotimaan aikaa) oli pakko antaa unelle periksi.
    Aikaeron vaikutuksen havaitsi lähes koko oleskelun ajan.
    Illalla alkoi väsymys painaa ja aamuyöstä heräsi jo
    pirteänä ylös.</p>
</blockquote>

<p><b>New York</b> </p>

<blockquote>
    <p>Kaupunki on perustettu Manhattanin saarelle 1600-luvulla.
    Valkoinen mies osti saaren aikoinaan pilkka hinnalla
    intiaaneilta. Tänä päivänä saaren tunnusmerkkejä ovat
    suuret pilvenpiirtäjät. Asutus on levinnyt myös laajalle
    ympäristöön Bronxin, Brooklinin, Queensin ja Staten
    Islandin kaupunginosiin (<a href="../kuvat/kartta1.jpg"
    target="_blank">kartta</a>).</p>
    <p>New Yorkissa asuu yli 7 miljoonaa rekisteröityä asukasta
    ja noin 500000 rekisteröimätöntä irtolaista. Manhattanin
    asemakaava on pääsääntöisesti ruudukkomainen.
    Pohjois-etelä suunnassa kulkevat avenuet ja itä-länsi
    suunnassa streetit. Lisäksi kadut on numeroitu juoksevasti.
    Eksymään ei New Yorkissa siis kovin helposti pääse.
    Broadway on lähes ainoa poikkeus, joka kulkee viistosti
    pohjoisesta etelään koko saaren halki ja leikkaa
    mielivaltaisesti muita katuja. Pituutta Broadwaylla on
    peräti 28 kilometriä.</p>
</blockquote>

<p><b>Kiertoajelu</b> </p>

<blockquote>
    <p><img src="../kuvat/Metropolitan.jpg" alt="Metropolitan "
    align="right" border="2" hspace="5" vspace="10" width="233"
    height="151">Tutustuminen New Yorkiin alkoi kiertoajelulla
    kaupungissa. Aluksi matka suuntautui Broadwayta ylös, ohi <em>Metropolitanin
    oopperan</em>,&nbsp;halki kuuluisuuksien asuma-alueen 59.llä
    kadulla ja edelleen keskuspuistoon eli <a
    href="../kuvat/Maraton_park.jpg" target="_blank">Central
    Parkiin</a>. Se on vihreä keidas keskellä Manhattanin
    saarta. Päivisin keskuspuisto on hyvin suosittu perheiden
    vapaa-ajanviettoalue ja puistossa voi kulkea rauhassa ja
    täysin turvallisesti. Illan pimetessä puisto suljetaan ja
    silloin sinne ei ole menemistä. Keskuspuisto on öisin eräs
    huumekaupan keskuksista, jossa ihmishengellä ei ole
    kovinkaan suurta arvoa. </p>
    <p>Keskuspuiston pohjoispuolella sijaitsee Harlemin
    kaupunginosa. Se on puhtaasti mustien asuttamaa aluetta.
    Valkoihoisen ei ole turvallista kuljeskella Harlemin
    kaduilla, eikä katukuvassa todellakaan näkynyt yhtäkään
    valkoista ihmistä. Alue on varsin ränsistynyttä ja
    likaista slummia. Entiset talojen omistajat eivät saaneet
    rakennuksiaan myytyä mustien vallattua niitä, joten he
    polttivat talonsa ja saivat ainakin vakuutusrahat itselleen.
    Niinpä siellä näkee lukuisia taloraunioita, joissa
    pystyssä ovat vain pelkät ulkoseinät. </p>
    <p><img src="../kuvat/Luistinrata.jpg"
    alt="Rockefeller Center" align="right" border="2" hspace="5"
    vspace="10" width="225" height="147">Matka jatkui viidettä
    avenuta pitkin etelään päin ohi hienojen ja kalliiden
    tavaratalojen ja liikkeiden. Mm Tiffanyn kuuluisa
    jalokiviliike ja <em>Rockefeller Center</em> nähtiin matkan
    varrella. Edelleen ohitimme maailman kolmanneksi korkeimman
    rakennuksen Empire State Buildingin ja erilaisista urheilu-,
    kulttuuri- ja näyttelytapahtumista tutun Madison Squar
    Gardenin. </p>
    <p>Keskikaupungin ja eteläisen Manhattanin liikekeskuksen
    väliin jää matalammista rakennuksista muodostuva alue.
    Greenwich Village, Soho, China Town, Little Italy ovat alueen
    kaupunginosia. Löytyypä sieltä jopa Little Finland niminen
    paikka. Talot ovat laatikkomaisia, eivät kovin korkeita ja
    tyypillistä niille on ulkopuolella mutkittelevat paloportaat
    sekä hiukan punamullalle vivahtava väritys. </p>
    <p>Sohossa, joka on taiteilijoiden suosimaa asuma-aluetta,
    ovat talot valurautarunkoisia. Metalliset runkopilarit on
    nähtävissä rakennusten ulkoseinissä. </p>
    <p><img src="../kuvat/ChinaTown.jpg" alt="China Town"
    align="right" border="2" hspace="5" vspace="10" width="146"
    height="225"><em>China Town</em> on täysin kiinalaisten
    omistama alue. Kapeilla kaduilla myydään kaikenlaista
    tavaraa ja värikkäitä mainoksia roikkuu pienien
    myymälöiden ulkopuolella. Talojen omistajat noudattavat
    tiukasti linjaa, jonka mukaisesti asuntoja myydään vain
    kiinalaisille. China Townissa saattaa asua vanhoja ihmisiä,
    jotka eivät koko elinaikanaan ole poistuneet alueen
    ulkopuolelle. </p>
    <p><a href="../kuvat/Wall_Street3.jpg" target="_blank">Eteläinen
    Manhattan</a> on liikekeskus, jota hallitsevat World Trade
    Centerin korkeat rakennukset. Kyseessä on maailman toiseksi
    korkein rakennus jolla korkeutta on noin 411 metriä ja
    kattoterassi sijaitsee 110. kerroksessa. Rakennuksissa
    työskentelee päivittäin yli 10 000 henkilöä. Tällä
    alueella sijaitsee myös kuuluisa Wall Streetin
    pörssikeskus, jonka ympäristössä on maailman korkeimmat
    tonttien hinnat. </p>
    <p><img src="../kuvat/Lautta.jpg"
    alt="Battary Park. lautta Vapauden patsaalle" align="right"
    border="2" hspace="5" vspace="10" width="255" height="146">Aivan
    saaren eteläkärjessä on <em>Battery Park</em> ja
    satama-alue, josta lähtevät lautat mm. Vapauden patsaalle
    ja Ellis Islandille, jolla aikoinaan oli siirtolaisten
    vastaanottopaikka. Puistossa parveili kymmeniä
    Rolex-jäljitelmien myyjiä. Näihin tummaihoisiin
    kellokauppiaisiin törmäsi kyllä joka puolella, mutta
    puisto oli ilmeisesti oivallinen myyntipaikka.
    &quot;Ranta-Rolexin&quot; hinta oli noin 15 dollaria. </p>
    <p>Manhattania kiertää lukuisten <a
    href="../kuvat/Pier1.jpg" target="_blank">laiturialueiden
    (Pier)</a> vyöhyke. Osa niistä palvelee laivaliikennettä,
    mutta osasta on tehty kauppakeskuksia ja nähtävyyksiä.</p>
</blockquote>

<p><b>Nähtävyyksiä</b> </p>

<blockquote>
    <p>Paras ja useinmiten nopein tapa liikkua Manhattanilla on
    kulkea jalan. Näin ei tietysti kovin kauaksi viitsi
    lähteä, mutta näkemistä riittää silti runsaasti. Yksi
    &quot;pakollisista&quot; vierailupaikoista oli <a
    href="empire.htm" target="_blank">Empire State Building</a>.
    Rakennus oli aikoinaan maailman korkein, mutta tänä
    päivänä se on kolmannella sijalla. Korkeutta sillä on 380
    metriä. Näköalaparveke kiertää rakennuksen ympäri 86.
    kerroksessa. Ylös mennään kahdella hissillä, joista
    ensimmäinen vie 80. kerrokseen ja toinen loput kuusi
    kerrosta. Näköala laajuus riippuu ilman kirkkaudesta.
    Kirkkaalla säällä näkyvyyttä rajoittaa vain
    taivaanranta. </p>
    <p>New Yorkin symboli on <a href="liberty.htm"
    target="_blank">Vapauden patsas</a>. Se sijaitsee Manhattanin
    edustalla olevalla saarella. Patsas on ranskalaisten lahja
    Yhdysvalloille ja se on pystytetty 1886. Patsasta
    rakennettiin useita vuosia Ranskassa ja valmis patsas tuotiin
    osissa saarelle, jossa se jälleen koottiin. Patsas muodostuu
    teräksisten runkopalkkien ympärille kiinnitetyistä,
    muotoonsa pakotetuista kuparilaatoista. Patsas on siis
    sisältä ontto. Kruunuun haluavat turistit saavat kiivetä
    ylös lähes 40 metriä korkeat kapeat kierreportaat patsaan
    sisuksissa. Jalusta, jolla patsas seisoo, on massiivinen ja
    lähes yhtä korkea kuin itse patsaskin. </p>
    <p><img src="../kuvat/YK.jpg" alt="YK:n päämaja"
    align="right" border="2" hspace="5" vspace="10" width="255"
    height="146">YK:n päämaja sijaitsee myös New Yorkissa.
    Matalan, koverakattoisen yleiskokousrakennuksen vieressä
    kohoaa monikymmenkerroksinen sihteeristörakennus. Ulkona
    sijaitsee viihtyisä puistikko. Rakennuksen sisäpuolelle
    pyrkivät joutuivat kulkemaan metallipaljastimien läpi.
    Persianlahden tilanne lienne yksi sillä hetkellä eniten
    työllistänyt aihe.</p>
</blockquote>

<p><b>New Yorkin katukuvaa</b> </p>

<blockquote>
    <p>Vaikka ihmisiä ja autoja on liikkeellä paljon, ei
    kadulla kuitenkaan ole kiireen tuntua. Ihmis- ja
    ajoneuvovirta kulkevat rauhallisesti tasaiseen tahtiin
    eteenpäin. Kiirehtiminen on sitäpaitsi ainakin
    liikenteessä mahdotonta. </p>
    <p>Huomion herättäminen ihonvärillä, kielellä,
    pukeutumisella tai käyttäytymisellä tuskin onnistuu New
    Yorkissa. Kadulla voi nähdä kaikkea mahdollista, mitä
    kuvitella saattaa. </p>
    <p>Katukauppa on vilkasta. Jalkakäytävillä on lukemattomia
    kaupustelijoita <img src="../kuvat/Katukuva1.jpg"
    alt="Katukuvaa New Yorkista" align="right" border="2"
    hspace="5" vspace="10" width="255" height="146">myymässä
    kaikenlaista tavaraa. Lounasaikaan kadunkulmissa parveilee
    hampurilaismyyjiä kärryineen. Samoin kadunkulmat ovat
    kaiken maailman lappujen jakajien ja sananjulistajien ja
    musikanttien suosiossa. Kauppatapoja on myös monia. Osa
    liikkeistä on asiallisia kuten Suomessakin, mutta joissain
    paikoissa turistien huijaaminen tuntui olevan pääasia.
    Pienellä tinkimisellä saattoi hinta pudota helposti alle
    puoleen lähtöhinnasta. Tavaran laadusta ei myöskään ole
    aina takeita. </p>
    <p>New Yorkin <a href="arkkiteh.htm" target="_blank">arkkitehtuuri</a>
    on myös mielenkiintoista. Rakenukset ovat todella korkeita.
    Matalaltakin näyttävästä rakennuksesta voi helposti
    laskea 30 kerrosta. Keskellä korkeiden lasikuoristen
    pilvenpiirtäjien puristusta saattaa toisaalta seistä vanha
    goottilaistyylinen kirkko tai pieni muutama kerroksinen
    talonrähjä. Tyyliseikoista ja julkisivun ulkonäöstä ei
    ole kovin paljoa piitattu. </p>
    <p><img src="../kuvat/vesisailiot.jpg" alt="Vesisäiliöitä"
    align="right" border="2" hspace="5" vspace="10" width="222"
    height="220">Kadut ovat pääsääntöisesti siistejä,
    ainakin vilkkaimman keskusta alueella. Illalla
    katukäytäville ilmestyy suuret määrät mustia
    jätesäkkejä, jotka puhtaanapitolaitos yön aikana kerää
    talteen. Kadunvarressa nököttää tämän tästä
    paloposteja, jollaisia meillä ei ole käytössä. Veteen
    liittyen toinen silmiinpistävä asia ovat suuret
    vesisäiliörumilukset talojen katoilla. Vesitornin
    käyttöhän ei oikein onnistu tällaisessa ympäristössä,
    jossa talot ovat satoja metrejä korkeita ja ihmisiä asuu
    pienellä alueella miljoonia. Vettä pumpataan säiliöihin
    ja niistä se tulee sitten käyttäjille. </p>
    <p>Eräs monien rakennusten rumentaja ovat ikkunoista
    törröttävät ilmastointilaitteet. Niitä sojotteli
    epäsäännöllisesti rakennusten kyljistä kuin kiinni
    kasvaneita pahkoja puun rungolla. Ilmastointilaite on
    kuitenkin välttämätön kapistus, sillä kesäisin saattaa
    New Yorkissa olla tukahduttavan kuuma. </p>
    <p>Monet taloyhtiöt ovat rakentaneet pääoven eteen koko
    jalkakäytävän ylittävän katoksen. Käytännöllistä
    merkitystä niillä ei liene, paitsi ehkä sateen suojana,
    mutta tiettyä statusta ne antavat. Suurempi merkitys sen
    sijaan on koppalakkisilla porttivahdilla, jollainen myös
    monen talon pääovea oli vartioimassa. </p>
    <p>New York päivällä ja yöllä ovat kaksi eri maailmaa.
    Päivällä voi turvallisesti liikkua lähes kaikkialla.
    Yöllä taas on syytä pysytellä sisällä tai kulkea
    isommalla joukolla. Tämän saimme mekin kokea. Yksi
    yksinäinen iltakävelylle lähtenyt maratoonari ryöstettiin
    aivan hotellimme nurkalla. Menopuolelle laskettiin mukana
    olleet rahat ja passi. Henki ja terveys sentään
    säilyivät.</p>
</blockquote>

<p><b>Ruoka ja ruokailu</b> </p>

<blockquote>
    <p>Ruokailu ei ollut sinällään mikään ongelma. Kaikki
    tarjolla oleva oli suomalaisen syötävää ja ruokapaikkoja
    oli vähintäänkin riittävästi. &quot;Tyypillinen&quot;
    amerikkalainen ruoka oli välillä pekonia ja munaa,
    välillä pizzaa tai hampurilaista, välillä taas paksu
    härän pihvi, välillä italialaista, välillä kiinalaista.
    </p>
    <p>Päivällä amerikkalaiset syövät hyvin kevyen lounaan.
    Se on usein kadulta ostettu hot-dog tai jossain
    itsepalveluravintolassa nautittu pikalounas. Tällaiset
    olivatkin varsinaisia syöttämöitä. Tuskin oli ehtinyt
    syötäväänsä valita, kun kassa oli jo perimässä maksua
    ja huutelemassa seuraavaa asiakasta. </p>
    <p>Annokset olivat meikäläisen mittapuun mukaan runsaita,
    suorastaan valtavia. Ja Coca Cola oli tietysti yleisin
    ruokajuoma. Hygienia ja siisteys eivät olleet kaikkein
    tärkeimpiä asioita. Hotellimme kuppilassa havaitsimme
    eräänä päivänä tiskillä jotakin liikettä, joka
    osoittautui torakaksi. Ruokamyrkytyksiä tai sairastumisia ei
    kuitenkaan yleensä tapahdu.</p>
</blockquote>

<p><b>Liikenne</b> </p>

<blockquote>
    <p>Kadut Manhattanilla ovat lähes poikkeuksetta
    yksisuuntaisia ja suunta riippuu siitä, onko katu parillinen
    vai pariton. Ehkä liikenne sen vuoksi sujuikin
    hämmästyttävän joustavasti. Liikennesääntöjä
    tulkittiin varsin vapaasti ja torvella töräytellen
    vältettiin pahemmat törmäilyt. Ajoneuvojen ulkonäöstä
    päätellen pienempiä kolhuja sattuu tämän tästä. </p>
    <p>Takseja liikenteessä on uskomaton määrä. Keltainen
    &quot;Yellow Cab&quot; onkin eräs New Yorkin symboleista.
    Joka hetki on vähintään pari keltaista taksia
    näköpiirissä ja parhaimmillaan niitä saattaa laskea
    yhdessä risteyksessä valoissa seisomassa toista tusinaa.
    Taksit ovat jatkuvasti liikeessä ja ne varataan lennosta
    viittilöimällä kadunkulmassa. Hotellien portsarit
    käyttivät myös pilliä, jolla auto kutsuttiin. Taksikyyti
    oli halpaa, mutta niin olivat ajoneuvotkin ankeita ja
    kolisevia peltilehmiä. Taksikuskien ajotyyli oli myös
    varsin ronskia ja tottumaton sai polkea useaan otteeseen
    jarrua pelkääjän paikalla. </p>
    <p>Ajoneuvot noudattivat liikennevaloja kiitettävästi,
    mutta jalankulkijat eivät piitanneet niistä mitään.
    Punaisen valon palaessa katsotaan vain hiukan tarkemmin,
    ettei ihan suoraan kävele auton alle. Usein näkikin
    tilanteita, joissa autoilija ja jalankulkija mittelivät,
    kumman kantti kestää pitemmälle ja kumpi antaa periksi. </p>
    <p>Ajorata ei ollut mitenkään vain autoille varattua
    aluetta. Sujuvasti katuja pitkin menivät vossikat,
    hölkkääjät, kaupustelijat kärryineen ja varsinkin
    pikalähetit polkupyörineen ja skoottereineen. Viimeksi
    mainitut puikkelehtivat lyhyintä ja nopeinta reittiä pitkin
    välittämättä punaisista valoista, yksisuuntaisista
    kaduista, poliiseista tai omasta terveydestään. </p>
    <p>Julkista bussiliikennettä on myös jonkin verran.
    Bussimatka tosin taittuu ruuhkassa varsin verkkaisesti, joten
    lyhyillä matkoilla kävellen pääsee nopeammin. Toisaalta
    pitempiä matkoja kannattaa tehdä maanalaisella. Maanalaisen
    verkosto kattaa varsin hyvin Manhattanin ja
    lähikaupunginosat. Tosin öisin sekin on paikka, jota on
    syytä vältää ja päivälläkin kannattaa mennä
    vaunuosastoon, jossa on jo ennestään useampia ihmisiä. </p>
    <p>Liikennemerkit eivät perustu samanlaiseen symbolikieleen
    kuin meillä. Yleensä merkeissä oli selvällä amerikan
    kielellä kerrottu, mihin suuntaan kadulla ajetaan, missä ei
    saa pysäköidä, millä kaistalla ajetaan jne. Merkkejä ei
    ole läheskään niin paljoa kuin meillä. Tavallisesti ne on
    kasattu korkeaksi toteemipaaluksi kadun kulmiin
    liikennevalopylväisiin.</p>
</blockquote>

<p><b>Juoksu</b> </p>

<blockquote>
    <p>New Yorkin maraton juostiin ensimmäisen kerran 1970,
    jolloin osallistujia oli 127. Tuosta vaatimattomasta alusta
    maraton on kasvanut erääksi maailman suurimmista
    massajuoksuista, johon osallistujia olisi paljon enemmänkin
    kuin mukaan otetaan. Kisanumeroilla olisi kuulemma kysyntää
    ennen juoksua ja omansa siitä saisi varmasti myydessä pois.
    </p>
    <p>Vuoden 90 maratonilla oli 25000 osaanottajaa, 81
    kansallisuutta ja 2,5 miljoonaa katsojaa. Vanhin osallistuja
    oli 92 vuotias. Lisäksi joukossa oli suuri joukko vammaisia:
    pyörätuoliin sidottuja, proteesipotilaita, sokeita jne.
    Suomesta osallistujia oli 170. </p>
    <p>Lähtö tapahtui 4.11.90 klo 10.50 <a
    href="../kuvat/reitti.jpg" target="_blank">Verazzano Narrows
    sillalta</a>. Muutamassa minuutissa leveä, yli kolme
    kilometriä pitkä silta oli täyttynyt kauttaaltaan
    kirjavaan, eteenpäin vellovaan ihmismassaan, joka pitkänä
    nauhana lähti kiemurtelemaan yli 42 kilometrin matkan kohti
    keskuspuistossa sijaitsevaa maalia. Lämpötila juoksun
    lähtöhetkellä oli lähes 20 astetta ja juoksun kuluessa se
    kohosi lähelle hellelukemia, mikä varmasti verotti Pohjolan
    viileyteen jo tottuneiden suomalaisten aikoja. Juoksun
    jälkeen kuultiin kommentteja: &quot;raskain koskaan
    juoksemani maraton&quot;, &quot;kuumuus verotti puoli tuntia
    ajasta&quot;, &quot;siltojen aiheuttamat nousut olivat
    hyydyttäviä&quot;. </p>
    <p>Tämän vuotisen maratonin voitti kenialainen Douglas
    Wakiihuri ajalla 2.12.39, mikä oli kisan huonoin voittoaika
    sitten vuoden 1984. HPY:läisten ajat olivat vajaan kolmen ja
    yli viiden tunnin välillä. </p>
    <p><img src="../kuvat/maraton11.jpg"
    alt="Yleisöä maratonilla" align="right" hspace="5"
    vspace="10" width="200" height="321"><a href="maratoni.htm"
    target="_blank">Juoksu</a> oli katsojankin kannalta
    mielenkiintoinen kokemus. Tuskin missään on sellaista
    määrää yleisöä seuraamassa juoksutapahtumaa kuin
    täällä. Lämmin ilma oli varmasti houkutellut kaikki
    kynnelle kykenevät mukaan. Koko reittiä reunusti sen
    molemmin puolin sankka ihmismuuri. Oli erittäin vaikea
    päästä niin lähelle radan reunaa, että olisi selvästi
    nähnyt ohi juoksevat maratoonarit. </p>
    <p>Juoksuun liittyi myös tietynlainen markkinatunnelma.
    Tavaranmyyjät olivat tuoneet kojunsa kaduille ja erilaiset
    musiikkiryhmät viihdyttivät parhaan kykynsä mukaan. </p>
    <p>Yleisön kannustus oli valtaisaa. Kaikki juoksijat saivat
    osakseen kannustushuutoja ja kättentaputuksia. Mitä
    erikoisempi olemus tai pukeutuminen oli sitä raivoisammat
    suosionosoitukset irtosivat. Maalialueella tulvi
    kovaäänisistä rohkaisuja juoksijoille, mutta ennen kaikkea
    yleisölle, jota innostettiin entistä hurjemmin kannustamaan
    juoksijoita. </p>
    <p>Katsojien parveilu alkoi jo hyvän aikaa ennen
    juoksijoiden saapumista maaliin ja sitä jatkui monta tuntia
    sitä eteenpäin. Useimmat juoksijat palailivat hotelleihinsa
    jalan. He erottuivat katukuvasta väsyneen näköisinä,
    kiiltävään foliviittaan kääriytyneinä hahmoina. Vielä
    tässäkin vaiheessa esittivät muut kadun kulkijat
    kannustavia kommentteja heille.</p>
</blockquote>

<p><b>Vierailut</b> </p>

<blockquote>
    <p>Matkaan liittyi myös vierailu New York Telephonessa, joka
    on osa Nynex-yhtiöitä. Nynex tarjoaa telepalveluita sekä
    lankaverkossa että langattomana Yhdysvaltojen koillisen osan
    alueella. Liittymiä Nynexin verkossa on noin 15 miljoonaa.
    Digitaalikeskuksissa liittymistä on noin puolet. </p>
    <p>Vierailumme varsinainen kohde oli verkonvalvontakeskus. Se
    sijaitsee aivan World Trade Centerin vieressä olevassa New
    York Telephone Buildingissa. Sisäänkäynti tapahtui
    korkeaan, arvokkaan näköiseen sisääntulohalliin, jossa
    meidät ottivat vastaan koppalakkiset vartijat. </p>
    <p>Valvontakeskuksesta oli tehty varsinainen esittelytila.
    Seurasimme lasi-ikkunoiden takaa keskuksen monitoreja ja
    suuria näyttötauluja. Istumapaikkojakin löytyi parille
    kymmenelle henkilölle. </p>
    <p>Keskuksesta valvotaan New Yorkin alueen kaikkia
    puhelinkeskuksia. Järjestelmä on integroitu ja perustuu
    hyvin pitkälle graafisiin näyttöihin. Alue on jaettu 14
    aluekeskukseen, jotka huolehtivat kukin oman alueensa huolto-
    ja ylläpitotöistä. Valvontakeskuksen näytöille saadaan
    punaisena pisteenä ilmoitus, miltä aluelta hälytys tulee.
    Ruudulla voidaan zoomata tarkempi kuva alueen keskukseista,
    josta nähdään, missä yksittäisessä keskuksessa vika on.
    Edelleen voidaan zoomata kyseiseen keskukseen ja näyttöihin
    saadaan lohkokaavioesitys keskuksen komponenteista ja
    nähdään, missä komponentissa vika esiintyy. </p>
    <p>Valvonnan alaisuudessa on noin 700 keskusta, jotka
    edustavat 20 eri järjestelmää ja 30 erilaista ohjaus- ja
    komentokieltä. Valvontajärjestelmä toimii tulkkina, joka
    muuttaa erilaiset hälytystiedot yhtenäiseksi graafiseksi
    näyttötiedoksi. </p>
    <p>Kaiken kaikkiaan vierailusta jäi se vaikutelma, että
    olimme yksi lukemattomien muiden kävijöiden joukossa, ja
    mitä nopeammin visiitti saatiin hoidetuksi, sitä parempi. </p>
    <p>Perinteisesti New Yorkin maratonmatkaan kuuluu myös
    vierailu New Yorkin Uutisissa. New Yorkin Uutiset on pieni
    suomalaislehti, jota julkaistaan lähinnä New Yorkissa
    asuvien suomalaisten tai suomalaissyntyisten iloksi. Lehden
    toimitus sijaitsee Brooklynissa erään talon karussa
    alakerroksessa. Lehdellä on joskus ollut suurikin merkitys
    siirtolaisten keskuudessa. Nykyään se pysyy pystyssä
    lähinnä 90-vuotiaan Tyyni Kalervon energisyyden ansiosta,
    joka toimii lehden vapaa-aikanaan hallituksen
    puheenjohtajana, minkä nyt ravintolan pitämiseltä ehtii.
    Rouva K. on tunnettu myös Suomessa ja on tukenut monia
    suomalaisia yhdistyksiä ja yrityksiä Yhdysvalloissa.
    Business on rouvalla verissä: illan aikana hän kauppasi 15
    T-paitaa ja useita New Yorkin Uutisen numeroita. </p>
    <p>Toinen perinteinen vierailukohde oli Suomen konsulaatti
    New Yorkissa. Se sijaitsee näyttävällä paikalla lähellä
    Rockefeller Centeriä erään rakennuksen ylimmässä, 24.
    kerroksessa. Näkymät kattoterassilta pimeään iltaan
    olivat mielenkiintoisia. 24 kerrosta alapuolellamme näkyi
    kaukana kadun vilinä ja vieressämme kohosivat naapuritalot
    vähintään saman verran yläpuolellemme. Tuntui kuin
    oisimme leijuneet jossakin maan ja taivaan välillä. </p>
    <p>Cocktailtilaisuuden tarjosi suomalaisille maratoonareille
    itse pääkonsuli. Nautimme koko illan isäntien seurasta,
    vieraanvaraisuudesta ja pöytien antimista.</p>
</blockquote>

<p><b>Paluu takaisin kotiin</b> </p>

<blockquote>
    <p>Paluu New Yorkista tapahtui keskiviikkoiltana lähes
    viikon oleskelun jälkeen. Bussit veivät meidät JFK:n
    lentokentälle, missä oli vielä matkan viimeinen jonotus
    eli lähtöselvitys. Ennen Finnairin DC-10 lähtöä tehtiin
    vielä viimeiset ostokset ja nautittiin virvokkeita. </p>
    <p>Lähtö tapahtui n. 20.00 paikallista aikaa. Paluulennolla
    aika riensi lähes kaksin kertaisella nopeudella ja kotona
    olimme torstaina aamupäivällä. Koneessa nukkuminen on vain
    puolittaista torkkumista, joten käytännössä yksi yö jäi
    kokonaan väliin. Aikaeron vaikutuksen kyllä tunsi vielä
    seuraavalla viikollakin. </p>
    <p>Useimmille matkalaisille ennen kokoematon ja unohtumaton
    matka Uudelle mantereelle on näin tehty. Matkan mahdollisti
    sponsorien tarjoama tuki sekä HPY:n ja TIK:n myötämielinen
    suhtautuminen asiaan sekä matkan suunnittelun ja
    järjestelyt hoitaneet TIK:n maratoonarit.</p>
</blockquote>

<hr>

<p><a name="Osallistujat"></a><b>Matkalla mukana olivat
HPY:läiset:</b> </p>

<table border="0" width="50%">
    <tr>
        <td width="50%">Tapio Antikainen</td>
        <td width="50%">Esko Manninen</td>
    </tr>
    <tr>
        <td width="50%">Vladimir Dementjeff</td>
        <td width="50%">Eero Orasniemi</td>
    </tr>
    <tr>
        <td width="50%">Pertti Hupli&nbsp;</td>
        <td width="50%">Jouko Pekkinen</td>
    </tr>
    <tr>
        <td width="50%">Kalervo Ikonen</td>
        <td width="50%">Hannu Pykäläinen</td>
    </tr>
    <tr>
        <td width="50%">Olavi Juslin&nbsp;</td>
        <td width="50%">Jukka Ruotsalainen</td>
    </tr>
    <tr>
        <td width="50%">Lars Korpela</td>
        <td width="50%">Valto Saarimaa</td>
    </tr>
    <tr>
        <td width="50%">Pauli Kukkola</td>
        <td width="50%">Markku Salo</td>
    </tr>
    <tr>
        <td width="50%">Heikki Lahtinen</td>
        <td width="50%">Pentti Sevon</td>
    </tr>
    <tr>
        <td width="50%">Risto Lindroos</td>
        <td width="50%">Martti Sorsa</td>
    </tr>
    <tr>
        <td width="50%">Marko Loponen</td>
        <td width="50%">Markku Sundström</td>
    </tr>
    <tr>
        <td>Antti Manninen</td>
        <td>Tarmo Tuominen</td>
    </tr>
    <tr>
        <td><a href="mailto:pekka.salonen@kolumbus.fi">Pekka
        Salonen</a></td>
        <td>&nbsp;</td>
    </tr>
</table>

<p>&nbsp; </p>

<hr>

<table border="0" width="75%">
    <tr>
        <td width="33%"><a href="../index.htm"><font size="2"
        face="Arial,Helvetica">Etusivulle</font></a></td>
        <td width="33%"><a href="#Alku"><font size="2"
        face="Arial,Helvetica">Sivun alkuun</font></a></td>
        <td width="34%">&nbsp;</td>
    </tr>
</table>

<p>&nbsp; </p>
</body>
</html>
