<html>

<head>
<meta http-equiv="Content-Type"
content="text/html; charset=utf-8">
</head>

<body background="kirja2.jpg" bgcolor="#FFFFFF" text="#000000"
link="#0000FF" vlink="#800080" alink="#FF00FF">

<blockquote>
    <blockquote>
        <p align="center">&nbsp; </p>
        <hr size="4">
        <p align="center"><font size="5" face="Comic Sans MS"><b>Samin
        kuulumisia</b></font> </p>
    </blockquote>
</blockquote>

<blockquote>
    <blockquote>
        <hr size="4">
    </blockquote>
</blockquote>

<blockquote>
    <blockquote>
        <p><font face="Comic Sans MS">3.11.1999</font></p>
    </blockquote>
</blockquote>

<blockquote>
    <blockquote>
        <blockquote>
            <p><font face="Comic Sans MS">Olen tänään
            lähtenyt ryömimään! Onhan tässä jo jonkin aikaa
            ollut pientä yritystä,</font> <font
            face="Comic Sans MS">mutta nyt meno on tarmokasta ja
            määrätietoista. Ei jää kenellekään
            epäselväksi,</font> <font face="Comic Sans MS">mistä
            on kysymys. Tietysti toiminta edellyttää selkeää
            tavoitetta. Kuka sitä nyt</font> <font
            face="Comic Sans MS">huvikseen viitsii lattioita
            nuohota. Hyviä kohteita ovat mattojen hapsut, iskän</font>
            <font face="Comic Sans MS">videot ja lattialla
            lojuvat johdot. Äiti tosin tuntuu olevan eri mieltä
            niiden mielenkiintoisuudesta. Seuraavaksi varmaan
            alkaa tulla hampaita, mutta niistä sitten</font> <font
            face="Comic Sans MS">aikanaan.</font></p>
        </blockquote>
        <p><font face="Comic Sans MS">Sami</font> <br>
        </p>
        <hr size="4">
        <p><br>
        &nbsp;<font face="Comic Sans MS">16.11.1999</font> </p>
        <blockquote>
            <p><font face="Comic Sans MS">Ryömiminen käy jo
            tosi sujuvasti. Olen tehnyt tutkimusretkiä
            olohuoneesta keittiöön ja kirjastohuoneeseen.
            Yhtenä päivänä kävin laskemassa äidin ja iskän
            viinipullot. Glögiä näytti olevan mukavasti, mutta
            valkoviini oli aika vähissä.</font> </p>
            <p><font face="Comic Sans MS">Yksi lempipuuhani on
            kaiken käsiini saamani paperin repiminen
            riekaleiksi. Siinä olenkin jo aika tehokas.
            Keittiöpaperi varsinkin repeilee mukavasti suussa
            sulaviksi palasiksi. Tässä kohokohdassa tosin joku
            aina puutuu asiaan.</font> <br>
            &nbsp;</p>
        </blockquote>
        <p><font face="Comic Sans MS">Sami</font> <br>
        </p>
        <hr size="4">
        <p><br>
        <font face="Comic Sans MS">9.12.1999</font> </p>
        <blockquote>
            <p><font face="Comic Sans MS">Tunnistan jo oman
            nimeni. Iskä tai äiti kun sanoo &quot;Sami!&quot;,
            niin vastaan, että &quot;Hö?&quot; ja käännyn
            katsomaan, mistä oikein on kysymys. Tiedän myös,
            että auto sanoo &quot;Rrrrrr!&quot; ja välillä
            laulan, kun radiosta tulee musiikkia.</font> </p>
            <p><font face="Comic Sans MS">Hauskaa leikkiä on
            myös kuikuilla iskää, kun iskä katselee
            telkkaria. Yritän kiinnittää iskän huomiota
            köhimällä pientä tekoyskää ja kun iskä lopulta
            hoksaa sen, niin sitten nauretaan ja taputetaan
            käsiä.</font></p>
        </blockquote>
        <p><font face="Comic Sans MS">Sami</font>&nbsp; </p>
        <hr size="4">
        <p><br>
        <font face="Comic Sans MS">31.12.1999</font> </p>
        <blockquote>
            <p><font face="Comic Sans MS">Ensimmäinen
            uudenvuoden aattoilta on käsillä. Kaikenlaista
            pauketta kuuluu yhtenään, mutta</font> <font
            face="Comic Sans MS">ei se minua mainittavasti
            häiritse.</font> </p>
            <p><font face="Comic Sans MS">Olen ruvennut
            vähitellen pyrkimään lattian tasosta pystympään
            asentoon. Tosin se on enimmäkseen vielä yritystä,
            sillä lopputulos ilman apua on, että pääsen
            polvien varaan, mutta siitä</font> <font
            face="Comic Sans MS">eteenpäin tarvitsen iskän tai
            äidin apua.</font> </p>
            <p><font face="Comic Sans MS">Joulupukki toi
            runsaasti kaikenlaisia lahjoja. Kiitos Joulupukille!
            Äiti varsinkin on iloinen</font> <font
            face="Comic Sans MS">pulkasta. Sillä hän voi
            helposti vedellä minua paksussakin lumihangessa.
            Muutaman kerran</font> <font face="Comic Sans MS">olemme
            jo kokeilleetkin sitä ja yleensä nukahdan jo
            alkumetreillä.</font></p>
        </blockquote>
        <p><font face="Comic Sans MS">Sami</font>&nbsp; </p>
        <hr size="4">
        <p><br>
        <font face="Comic Sans MS">8.1.2000</font> </p>
        <blockquote>
            <p><font face="Comic Sans MS">Vuosituhat on vaihtunut
            ja heti uuden vuoden alkajaisiksi sänkyni
            siirrettiin pois iskän ja äidin makuuhuoneesta
            omaan huoneeseeni. Uni maistui oikein hyvin, mutta
            aamulla olin kyllä vähän ihmeissäni ja
            päästäni pyörällä, kun yritin etsiä
            katseellani äidin kadonnutta sänkyä.</font> </p>
            <p><font face="Comic Sans MS">Nyt olen muutaman
            kerran ihan itse noussut istumaan. Olen onnistunut
            tekemään sen vielä niin salaa, ettei kukaan ole
            nähnyt sitä, mutta lopputulos on ollut
            kiistämätön.</font></p>
        </blockquote>
        <p><font face="Comic Sans MS">Sami</font> </p>
        <hr size="4">
    </blockquote>
</blockquote>

<blockquote>
    <blockquote>
        <p>&nbsp; <font face="Comic Sans MS"><br>
        19.1.2000</font></p>
        <blockquote>
            <p><font face="Comic Sans MS">Täytyy taas kertoa,
            mitä kaikkea jo osaan tehdä. Ensinnäkin olen aika
            kova puhumaan ja tiedän, että auto sanoo rrrrrrr...
            ja osaan myös matkia mikroaaltouunin hurinaa.
            Jälkimmäinen tarkoittaa yleensä, että ruokaa on
            tulossa.</font></p>
            <p><font face="Comic Sans MS">Tavaroiden
            heitteleminen ja hakkaaminen on sitä hauskempaa,
            mitä kovempi kolina niistä lähtee. Olen huomannut,
            että heittäminen tapahtuu parhaiten oikeaa kättä
            käyttämällä. Vielä en ole onnistunut rikkomaan
            mitään.</font></p>
            <p><font face="Comic Sans MS">Osaan jo vilkuttaakin
            ja tiedän, että jos joku huutaa &quot;Heippa&quot;,
            niin silloin heilutetaan käsiä.</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">30.1.2000</font></p>
        <blockquote>
            <p><font face="Comic Sans MS">Kuten ehkä olet
            sivuiltani löytyvistä kuvista jo havainnut, niin
            pyrin kovasti nousemaan seisoma-asentoon. Aika
            huteraa se vielä on ja vaatii yleensä äidin tai
            iskän tukea, mutta harjoitus tekee vielä mestarin.</font></p>
            <p><font face="Comic Sans MS">Tunnistan jo muutamia
            sanojakin. Osaan esimerkiksi näyttää, missä on
            lamppu (iskän mielestä tapailen samalla selvästi
            l-kirjaintakin) ja osaan sormella osoittaa, missä on
            iskän nenä. Ilmeeni paljastaa, että monet muutkin
            sanat ovat kyllä tuttuja, mutta en viitsi kaikkia
            asioita sormella osoitella.</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">12.3.2000</font></p>
        <blockquote>
            <p><font face="Comic Sans MS">Vähän on aikaa
            vierähtänyt edellisistä kuulumisista. Mitään
            mullistavaa ei varsinaisesti ole tapahtunut, mutta
            kaikki mitä olen aikaisemmin kertonut, on muuttunut
            entistä varmemmaksi ja täsmällisemmäksi.</font></p>
            <p><font face="Comic Sans MS">Seisomaan nousen missä
            tahansa, missä vähänkin on tartuntapintaa
            saatavissa. Muutama muksahdus ja itku on tullut,
            mutta oppirahat on kai jokaisen vuorollaan
            maksettava. </font></p>
            <p><font face="Comic Sans MS">Sanoista selvimmin
            osaan sanoa &quot;hauva&quot;. Koiran tunnistan
            jotenkin &quot;hauvaksi&quot;, mutta kaikkea muutakin
            tulee kutsuttua usein &quot;hauvaksi&quot;, kun
            parempiakaan vaihtoehtoja ei ole. Ruuan odottelu
            kirvoittaa yleensä &quot;tä-tä-tä-tä&quot; tai
            &quot;mä-mä-mä-mä&quot; (tämä kuvailuhan on
            kuin lintukirjan sivuilta).</font></p>
            <p><font face="Comic Sans MS">Omaa tahtoa alkaa olla
            äidin ja iskän mielestä jo ihan riittävästi. Jos
            vaipan vaihto tai pukeminen tai joku muu ei
            miellytä, niin osaan kyllä tehdä asian hyvin
            selvästi tiettäväksi.</font></p>
            <p><font face="Comic Sans MS">Mutta kaiken kaikkiaan
            ihan mukavasti tässä menee ja eka
            synttäripäiväkin on pian lähestymässä.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">27.3.2000</font></p>
        <blockquote>
            <p><font face="Comic Sans MS">Ensimmäinen hammas on
            sitten virallinen tosiasia! Pari vaaleata läikkää
            ikenissä on näkynyt jo jonkin aikaa. Tänään
            sitten äiti kokeili lusikalla ja suustapa kuului
            iloinen kilahdus!</font></p>
            <p><font face="Comic Sans MS">Mitään suurempaa
            dramatiikkaa ei hampaiden puhkeamiseen ole liittynyt.
            Synttärikutsuilla olin tosin vähän levoton, mutta
            se saattoi johtua myös vieraiden paljoudesta.</font></p>
            <p><font face="Comic Sans MS">Musiikki ja laulut
            kiinnostavat. Osaan leikkiä äidin kanssa
            &quot;Hämä-hämä-häkkiä&quot; ja Pikku-kakkosen
            tunnusmusiikki on tuttu ja osaan vähän matkia sen
            loppusointuja.</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">14.5.2000</font></p>
        <blockquote>
            <p><font face="Comic Sans MS">Nyt on äitienpäivä
            ja edellisestä jutusta onkin jo vähän aikaa.</font></p>
            <p><font face="Comic Sans MS">Huhtikuun lopulla
            olimme koko perheen voimin Tanskassa lomalla
            pelaamassa golfia. Meitä oli porukkaa tusinan verran
            ja nopeasti totuin ihmisiin ja hälinään
            ympärilläni. Hauskinta oli naureskella ja
            vilkutella ravintolassa vieraille ihmisille, kun ne
            vilkuttelivat takaisin.</font></p>
            <p><font face="Comic Sans MS">Tanskan mökissä oli
            kokolattiamatto ja huomasin, että konttaaminen onkin
            parempi tapa liikkua kuin ryömiminen. Sen koomin
            olen sitten kontannut täällä kotonakin.</font></p>
            <p><font face="Comic Sans MS">&quot;Käveleminen&quot;
            onnistuu silloin, jos saan pidettyä tukea esim.
            pöydän reunasta. Olen myös vähän harjoitellut
            kävelemistä nojaamalla pyörillä kulkevaan
            syöttötuoliin. Aika luontevasti jo siirtyy tossua
            toisen eteen.</font></p>
            <p><font face="Comic Sans MS">Hampaita on jo kolme
            kappaletta: kaksi ylhäällä ja yksi alhaalla ja
            kohta varmaan alas tulee jo toinenkin. Vähän
            &quot;kokkareisemmankin&quot; ruuan syöminen alkaa
            siis sujua.</font></p>
            <p><font face="Comic Sans MS">Äiti on ostanut
            minulle ensimmäiset kengät. Kengän numero on 19.</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">1.6.2000</font></p>
        <blockquote>
            <p><font face="Comic Sans MS">0len aika itsepäinen
            pojanviikari. Olen pari kertaa ollut arestissakin,
            kun en ole tahtonut uskoa äidin kieltoja. Mutta kun
            kaikkea olisi niin hauska käpistellä ja
            tutkiskella.</font></p>
            <p><font face="Comic Sans MS">Muutaman kerran olen
            harjoitellut ihan itse syömistä. Kun vain viitsin
            keskittyä, niin kaurapuuroa menee kummasti lusikkaan
            ja sitten suuhun. Välillä täytyy kyllä auttaa
            kädellä.</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">20.6.2000</font></p>
        <blockquote>
            <p><font face="Comic Sans MS">Osaan jo seistä hyvän
            aikaa pitämättä mistään kiinni ja olen ottanut
            pari hoippuvaa askeltakin. Hampaita on tulossa koko
            ajan lisää ja taitaa niitä jo kohta olla puolen
            tusinaa.</font></p>
            <p><font face="Comic Sans MS">Olen käynyt äidin
            kanssa Puistolan leikkipuistossa, jossa on lasten
            kahluuallas. Veden roiskuttaminen on hauskaa, mutta
            sen jälkeen on vaatteet ihan märät.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">27.6.2000</font></p>
        <blockquote>
            <p><font face="Comic Sans MS">Juhannuksena olen
            saanut kaikenlaisia herkkuja. Olen syönyt äidin
            tekemää omena-rahkatorttua ja iskän paistamia
            lettuja. Olen aikamoinen herkkusuu ja varsinkin
            juustohiiri. Jos vain näen jotain hyvää, niin
            komennan tomerasti &quot;na, na , na...&quot; ja
            osoitan sormella, mitä haluan.</font></p>
            <p><font face="Comic Sans MS">Toinen asia, minkä
            osaan sanoa on &quot;ä&quot;, ja se tarkoittaa
            äitiä.</font></p>
            <p><font face="Comic Sans MS">Nyt on ollut sen verran
            lämpimiä ilmoja, että olen päässyt leikkimään
            ulos. Kävimme Paulan ja Juhan luona ja siellä oli
            kiva kahluuallas, jossa leikin Joonaksen kanssa
            nakuna ja vähän vaatteetkin päällä.</font></p>
            <p><font face="Comic Sans MS">Iskän, äidin, mummin
            ja vaarin kanssa olemme olleet pelaamassa golfia joka
            viikonloppu. Kentän reunalla on kiva seurailla
            ihmisten touhuamista.</font></p>
            <p><font face="Comic Sans MS">Olen ottanut
            ensimmäiset ihan oikeat kävelyaskelet. Ei mitään
            epämääräistä hoippumista, vaan ihan useampia
            askeleita peräkkäin!</font></p>
        </blockquote>
        <p><font face="Comic Sans MS">Sami</font></p>
        <hr size="4">
        <p><font face="Comic Sans MS">10.7.2000</font></p>
        <blockquote>
            <p><font face="Comic Sans MS">Käveleminen on
            vakiintunut aika nopeasti pääasialliseksi
            liikkumistavakseni. Kävely on hauskaa, eikä se käy
            niin polvien päälle ja korkealta näkeekin
            paremmin.</font></p>
            <p><font face="Comic Sans MS">Aikaisemmin on jäänyt
            ehkä kertomatta, että olen innokas
            &quot;järjestelemään&quot; keittiön laatikoita ja
            kaappeja. Äitikin on vähitellen taipunut uuteen
            järjestykseen. Astianpesukoneen tyhjentämiseen
            osallistun myös. Ojentelen iskälle haarukoita ja
            lusikoita ja iskä laittaa niitä sitten laatikkoon.</font></p>
            <p><font face="Comic Sans MS">Iskällä on alkanut
            kesäloma ja olemme olleet ulkona hiekkalaatikolla
            leikkimässä. Lämpimiä ja aurinkoisia ilmojakin on
            riittänyt.</font></p>
        </blockquote>
        <p><font face="Comic Sans MS">Sami</font></p>
        <hr size="4">
    </blockquote>
</blockquote>

<blockquote>
    <blockquote>
        <p>&nbsp; <font face="Comic Sans MS">27.7.2000</font></p>
        <blockquote>
            <p><font face="Comic Sans MS">Ymmärrän jo paljon
            enemmän asioita kuin iskä ja äiti arvaavatkaan. Ne
            pitävät minua pikkuvauvana, mutta olen jo aika iso
            poika. Iskä on tunnistanut vasta seuraavia sanoja:</font></p>
            <p><font face="Comic Sans MS">&quot;äi&quot; = äiti<br>
            &quot;au&quot;, &quot;aa-au&quot; = auto<br>
            &quot;hauva&quot; = koira<br>
            &quot;krlurlur&quot; = kahvinkeitin<br>
            &quot;hei, hei&quot; = voisitko ottaa tämän</font></p>
            <p><font face="Comic Sans MS">Kylpyhuoneessa käyn
            pesemässä pyykkiä. Otan vaatteita likapyykistä ja
            laitan niitä pesukoneeseen. Sitten lyön luukun
            kiinni ja vääntelen nappuloista sopivan ohjelman
            päälle.</font></p>
            <p><font face="Comic Sans MS">Mansikoita ja vadelmia
            olen syönyt sananmukaisesti kaksin käsin aina kun
            niitä on ollut tarjolla. Mansikoita on ostettu
            kaupasta, mutta vattuja saadaan kotipihalta. Äiti on
            joutunut vähän hillitsemään ruokahaluani tässä
            suhteessa.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">26.8.2000</font></p>
        <blockquote>
            <p><font face="Comic Sans MS">Vaikka siisteydessäni
            ja järjestyksenpidossani onkin vähän toivomisen
            varaa, niin osaan kyllä viedä roskia keittiön
            roskikseen. Äiti kyllä joutuu varmuuden vuoksi
            tarkistamaan ennen roskien viemistä ulos, että
            kaikki roskikseen kannettu on todella sinne kuuluvaa.</font></p>
            <p><font face="Comic Sans MS">Kaupoissa käyminen on
            hauskaa. En malta millään pysyä ostoskärryissä,
            vaan haluan päästä tepastelemaan hyllyjen väliin.
            Kauppakeskus Jumbon Prismassa on varsinkin kiva
            leikkipaikka lapsille, jossa voi istuskella
            lentokoneessa tai autossa ja on siellä pieni
            karusellikin.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">2.9.2000</font></p>
        <blockquote>
            <p><font face="Comic Sans MS">Tänään yllätin
            äidin ja iskän kiipeämällä ihan omin avuin
            olohuoneen sohvalle. Olin vähän yllättynyt
            itsekin. Poiskin osasin tulla ihan hallitusti ja
            varovasti jalat edellä.</font></p>
            <p><font face="Comic Sans MS">Tänään menen Mummin
            ja Ukin luokse iltapäivähoitoon, kun äiti ja iskä
            menevät pelaamaan golfia.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">7.10.2000</font></p>
        <blockquote>
            <p><font face="Comic Sans MS">Sen lisäksi, että
            osaan kuuluvasti ja tarmokkaasti ilmaista
            vaatimukseni toistuvilla komennoilla &quot;anna,
            ANNA!&quot;, niin osaan toisenkin vuorovaikutuksen
            kannalta tärkeän termin ja se on &quot;ei&quot;
            vahvistettuna vielä pontevalla pään pudistelulla.
            Tiedän ihan tarkalleen, mitä se tarkoittaa ja osaan
            myös käyttää sitä ainakin omasta mielestäni
            oikeissa paikoissa, kuten</font></p>
            <p><font face="Comic Sans MS">Iskä:
            &quot;Mentäisiinkö Sami nukkumaan?&quot;<br>
            Sami: &quot;Ei, ei, ei, ei...&quot;</font></p>
            <p><font face="Comic Sans MS">Saunominen on mukavaa
            hommaa. Käyn joka viikko äidin tai iskän kanssa
            kotona saunomassa, mutta huippujuttu oli, kun olimme
            Katinkullassa kylpylässä. Kävin höyrysaunassa ja
            porealtaassa ja pienessä lasten
            vesiliukumäessäkin. Olisin viihtynyt siellä vaikka
            koko päivän!</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">20.10.2000</font></p>
        <blockquote>
            <p><font face="Comic Sans MS">Osaan jo koota
            yhdeksänosaisen palapelin ihan itse. Välillä panen
            tahallani jonkun palan väärään paikkaan ja sitten
            sanon &quot;eeiiiii&quot; ja siirrän palasen oikeaan
            kohtaan.</font></p>
            <p><font face="Comic Sans MS">Tykkään musiikista ja
            tanssin innokkaasti sen tahdissa. Varsinkin rytmikäs
            musiikki, jossa on hyvä meininki saa tanssijalan
            vipattamaan. Ja kappaleen päätyttyä kuuluu asiaan
            antaa orkesterille aplodit.</font></p>
            <p><font face="Comic Sans MS">Suuhuni on ilmaantunut
            äidin huomaamtta pari poskihammasta. Nyt niitä
            taitaa olla jo hyvinkin kymmenkunta. Äiti ja iskä
            ovat yrittäneet niitä harjata hammasharjalla, mutta
            minusta on paljon hauskempaa vain pureskella
            harjaksia.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">14.11.2000</font></p>
        <blockquote>
            <p><font face="Comic Sans MS">Tunnen jo valtavan
            paljon sanoja ja ymmärrän asioita, joilla tämän
            tästä yllätän iskän ja äidin. Toimittelen
            pyynnöstä kaikenlaisia pieniä asioita. Kokonaisia
            sanoja en vielä ole ryhtynyt käyttämään, mutta
            täytyy sitäkin ruveta harkitsemaan.</font></p>
        </blockquote>
        <p><font face="Comic Sans MS">Sami</font></p>
        <hr>
        <p><font face="Comic Sans MS">25.11.2000</font></p>
        <blockquote>
            <p><font face="Comic Sans MS">Minua on nyt jonkin
            aikaa nukutettu omaan pinnasänkyyni, kun aikaisemmin
            olen nukahtanut iskän ja äidin sänkyyn. Eihän
            siinä mitään ongelmaa ole. Kas kun eivät ole
            hoksanneet sitä aikaisemmin.</font></p>
            <p><font face="Comic Sans MS">Olen myös ottanut
            käyttöön unilelun, joka on joko Lurppa-koira tai
            pieni värikäs nalle.</font></p>
        </blockquote>
        <p><font face="Comic Sans MS">Sami</font></p>
        <hr>
    </blockquote>
</blockquote>

<blockquote>
    <blockquote>
        <p>1.1.2001</p>
        <blockquote>
            <p>Uusi vuosi on nähnyt päivänvalon. Sami on nyt
            yhden vuoden ja yhdenksän kuukauden ikäinen.
            Meneillään on vaihe, jossa oma tahto ja
            temperamentti puskevat kovasti esiin. Mielialat
            vaihtelevat silmänräpäyksessä pikkuenkelin ja
            kiukuttelevan äkäpussin välillä, ja kun energiaa
            tuntuu olevan rajattomasti ehtiä joka paikkaan, on
            äidin ja isän kärsivällisyys välillä kovilla.</p>
            <p>Vuodenvaihteen tase on jokseenkin seuraava:</p>
            <ul>
                <li>paino n. 15 kg, pituus 85 cm</li>
                <li>suussa ainakin 12 hammasta (vähän
                    työlästä todentaa)</li>
                <li>useita sanoja tapaillaan, mutta aktiiviseen
                    sanavarastoon kuuluu toistaiseksi
                    yksittäisiä sanoja: anna, äitä, hauva,
                    kengä(t), ei, kii(tos), au(to), hei-hei,
                    heittää, tii(keri)</li>
            </ul>
            <p>On muuten merkillistä, miten lapsille vartavasten
            tehdyt lelut eivät kiinnosta lainkaan niin paljon
            kuin ns. oikeat asiat. Samin ehdottomiin lempipuuhiin
            kuuluvat</p>
            <ul>
                <li>pyykinpesukoneen täyttäminen ja
                    tyhjentäminen</li>
                <li>astianpesukoneen täyttäminen ja
                    tyhjentäminen</li>
                <li>keittoastioiden ja aterimien kanssa
                    leikkiminen</li>
            </ul>
            <p>Harmi, että mielenkiinto näihin
            todennäköisesti hiipuu viimeistään siinä
            vaiheessa, kun niistä alkisi olla vanhemmillekin
            jotain hyötyä.</p>
        </blockquote>
        <hr>
    </blockquote>
</blockquote>

<blockquote>
    <blockquote>
        <p>2.2.2001</p>
        <blockquote>
            <p>Sami on jo jonkin aikaa käyttänyt muutamia
            hauskoja ilmaisuja.</p>
            <p>Ensinnäkin Sami ilmoittaa selvästi
            &quot;LOPPU&quot;, kun lautanen on tyhjä tai
            pesukone pysähtyy tai kun televisiossa näkyy jonkun
            ohjelman lopputekstit. Televisiosta on erityisesti
            tuttu maisteri Frangen. Ei tarvita muuta kuin, että
            maisterin nimi mainitaan tai herran ääni kuuluu
            tv:stä, niin Sami reagoi siihen ilmoittamalla
            kovaäänisesti &quot;MOI!&quot;. Hauskinta on, kun <em>Maailman
            ympäri </em>-ohjelman lopussa maisteri Frangen
            latelee &quot;...minä en lähde
            maailmanympärimatkalle, minä lähden
            Tampereelle...&quot;, niin tässä kohtaa Sami
            kajauttaa kovaäänisesti &quot;MOI!!&quot;.</p>
            <p>Televisioon liittyy myös sääennusteet, joiden
            alkaessa Sami kuuluttaa &quot;SÄÄ!&quot;.</p>
            <p>Vanhemmilta opittua taitaa olla &quot;OI,
            OI!&quot;, jota käytetään silloin, kun jotain
            putoaa tai kaatuu ihan oikeasti tai television
            ruudussa.</p>
        </blockquote>
        <hr>
    </blockquote>
</blockquote>

<blockquote>
    <blockquote>
        <p>20.3.2001</p>
        <blockquote>
            <p>Sami oli tänään 2-vuotisneuvolassa. Pituutta
            oli 89 cm ja painoa 13,5 kg. </p>
        </blockquote>
        <hr>
    </blockquote>
</blockquote>

<blockquote>
    <blockquote>
        <p>29.3.2001</p>
        <blockquote>
            <p>On aika jännää, että pieni lapsi oppii
            laulamaan ennen kuin puhumaan. Sami osaa useiden
            lastenlaulujen sävelkulun, niin että ne tunnistaa
            aivan selvästi, vaikka sanoja tunnistaa vain sieltä
            täältä. Lauluista hallinnassa ovat mm.
            &quot;Jänis istui maassa&quot;,
            &quot;Hämä-hämä-häkki&quot;, &quot;Aa-aa
            Heikki&quot;, &quot;Hei, hei, hei-hei-hei&quot; ja
            &quot;Piiri pieni pyörii&quot;.</p>
        </blockquote>
        <hr>
    </blockquote>
</blockquote>

<blockquote>
    <blockquote>
        <p>6.5.2001</p>
        <blockquote>
            <p>Sami on käyttänyt jo joitakin kaksisanaisia
            ilmauksia: &quot;Tossu jalkaan&quot;, &quot;Sami
            tässä&quot;, &quot;Pipari loppu&quot;.</p>
        </blockquote>
        <hr>
    </blockquote>
</blockquote>

<blockquote>
    <blockquote>
        <p><a name="kirjanmerkki"></a>14.10.2001</p>
        <blockquote>
            <p>Edellisestä kommenteista onkin kulunut jo lähes
            puoli vuotta. Noita kevään juttuja lueskellessa on
            todettava, että Sami on kehittynyt hurjasti. Se vain
            tapahtuu niin vaivihkaa, ettei muutosta huomaa kuin
            vasta pidemmällä aikavälillä.</p>
            <p>Yksi merkittävä muutos on tapahtunut puheen
            määrässä. Sami juttelee lähes jatkuvasti, usein
            jopa yksinään leikkiessään. Puheessa on myös
            tolkkua, vaikka kaikista sanoista ei aina tahdo saada
            selvää. Sami myös matkii kaikkea, mitä hänelle
            puhuu.</p>
            <p>Sorminäppäryys ja motoriikka ovat kehittynyt
            suorastaan &quot;nippelimanian&quot; tasolle. Sami
            osaa paahtaa itselleen leipää, laittaa videoilta
            Huvitutin pyörimään ja laittaa CD-soittimeen
            soimaan oman yömusiikkilevynsä. Sami sai jopa
            avattua iskälle pihan puolen oven, joka vaatii yhden
            väärinpäin kääntyvän kahvan vääntämistä ja
            toisen lukossa olevan oven avaamista avaimella.</p>
        </blockquote>
        <hr>
    </blockquote>
</blockquote>
</body>
</html>
