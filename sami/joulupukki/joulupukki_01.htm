<html>

<head>
<meta http-equiv="Content-Type"
content="text/html; charset=utf-8">
</head>

<body bgcolor="#FF9DFF">

<p><font color="#FF0000" size="5" face="Comic Sans MS"><strong>Kirje
Joulupukille</strong></font></p>

<p><font face="Comic Sans MS">Hyvä herra Joulupukki, pajan
pohjoisen isäntä.<br>
Eip' oo vuoteen kirjoiteltu, tilauksia toimiteltu.</font></p>

<p><font face="Comic Sans MS">Olen Sami kaksi vuotta,
pojanvesseli verraton,<br>
äidin aamujen apuna, iskän iltojen ilona.</font></p>

<p><font face="Comic Sans MS">Taas ois aika muistutella,
tarpeista miehen pikkuisen,<br>
listalla lyhykäisellä, asioilla arkisilla.</font></p>

<p><font face="Comic Sans MS">Lapaset on pieniks jääneet, käsi
kasvanut kokoa.<br>
Uudet olis tervetulleet, varalle talven tuloa.</font></p>

<p><font face="Comic Sans MS">Sama juttu jalkopäässä, vilukissan
varpahilla,<br>
villasukat lämmittämään, kynttä kylmää kymmenetä.</font></p>

<p><font face="Comic Sans MS">Palapelit pikkulasten, koottavat
helponoloiset.<br>
Haasteitakin saisi olla, paljon vaikeita paloja.</font></p>

<p><font face="Comic Sans MS">Uuden sängyn olen saanut, pedin
isoille pojille.<br>
Paita vaan on vanhanlainen, kuluneen vuoden kuosia.</font></p>

<p><font face="Comic Sans MS">Sänky on jo sorjanlainen, patja
paikalleen sopiva,<br>
lakanat vaan puolikkaita, tyynyliinat tuppeloita.</font></p>

<p><font face="Comic Sans MS">Tässä kaikki tällä erää, ensi
kerralla enemmän.<br>
Muista käydä sivuillani, ajantasalla pysyä.</font></p>

<p><font face="Comic Sans MS">Sami</font></p>

<p>&nbsp;</p>
</body>
</html>
