<!DOCTYPE HTML PUBLIC "-//W3C//DTD HTML 4.0//EN">
<HTML>
<HEAD>
	<TITLE>Loma Madeiralla 2005</TITLE>
<META NAME="Generator" CONTENT="Stone's WebWriter 3.5">
<style type="text/css">
body {background-color:#aaaaaa;
			text-align:center;
      font-family:arial;}
hr {width:800px;}
table {background-color:white;
       width:800px;}
td {text-align:left;
    vertical-align:top;
    border-top-style:solid;
    border-top-width:1px;
    border-top-color:#aaaaaa;}
img {border-style:solid;
     border-width:1px;
     border-color:#bbbbbb;}
</STYLE>
</HEAD>
<BODY>
<h1>MADEIRA 14.3. - 21.3.2005</h1>
<img src="kattoterassi.jpg">
<hr>
<table align="center">
  <tr>
		<td>
			<img src="madeira_01.jpg">
		</td>
		<td>
		<p>Salosten perhe on juuri saapunut Madeiralle Funchaliin. Näköala hotelli Mimosan parvekkeelta on lounaan suuntaan Atlantin valtamerelle. Jossakin taustalla noin 500 km päässä ovat Kanarian saaret.</p>
<p>Aivan ikkunan alla tehdään katutöitä. Pojilla taisi olla urakka päällä, koska töitä tehtiin aamu seitsemästä ilta kymmeneen, lauantai ja sunnuntai mukaan lukien.</p>
<p>Mirjalle ja minulle tämä oli toinen matkamme Madeiralle. Edellisen kerran olimme häämatkalla yhdeksän vuotta sitten.</p>
    </td>
	</tr>
  <tr>
		<td>
			<img src="madeira_02.jpg">
		</td>
		<td>
		<p>Ohjatulla kaupunkikierroksella käytiin ensimmäisenä kauppahallissa. Hallissa myytiin mm. kukkia, hedelmiä ja vihanneksia. Hallissa oli atrium -tyyppinen sisäpiha, jota kiersi kahdessa kerroksessa myyntikojut.</p>
    </td>
	</tr>
  <tr>
		<td>
			<img src="madeira_03.jpg">
		</td>
		<td>
		<p>Kauppapihalta pääsi kalahallin puolelle, jossa oli myynnissä tuoretta kalaa. Tarjolla näytti olevan paikallisen syvänmeren rumiluksen - espadan - lisäksi myös tonnikalaa, mustekalaa ja äyriäisiä. Kylmäsäilytyksestä ei voinut juurikaan puhua..</p>
<p>Kalahallin puolella oli myös aikamoinen meteli, kun miehet keskustelivat kiivaasti ja kovaäänisesti käsiään levitellen jostakin. Se tosin oli normaalia keskustelua, sillä nämä etelämaalaiset eivät osaa keskustella muuten kuin huutamalla.</p>

    </td>
	</tr>
  <tr>
		<td>
			<img src="madeira_04.jpg">
		</td>
		<td>
		<p>Kauppahallilta matka jatkui kaupungin itälaidalle muutaman sadan metrin korkeuteen kasvitieteelliseen puutarhaan. Madeiran liikenne on suorastaan ahdistavaa ja puutarhan ulkopuolella ahtaalla kujalla ja pienellä parkkipaikalla sovitteli menemisiään ja tulemisiaan usean suuren turistibussin lisäksi takseja ja paikallisia ajoneuvoja. Oli suorastaan käsittämätöntä, että liikenne kuitenkin sujui eikä syntynyt edes peltivaurioita.</p>
    </td>
	</tr>
  <tr>
		<td>
			<img src="madeira_05.jpg">
		</td>
		<td>
		<p>Puutarhassa on valtava määrä erilaisia kasveja. Oppaamme oli niiden suhteen varsinainen asiantuntija, mutta meikäläiselle näkymillä oli enemmänkin esteettistä arvoa. </p>
<p>Oheiset kasvimosaiikit on varmaan ikuistettu jokaisen puutarhassa käyneenen kameran filmille tai muistiin.</p>
    </td>
	</tr>
  <tr>
		<td>
			<img src="madeira_06.jpg">
		</td>
		<td>
		<p>Puutarhojen ja puistojen polut on yleensä näperrelty pienistä meressä pyöristyneistä kivistä, jotka on kiinnitetty sementtiin.</p>
    </td>
	</tr>
  <tr>
		<td>
			<img src="madeira_07.jpg">
		</td>
		<td>
		<p>Puutarassa oli hienoja kasveja. Varsinkin kaktukset olivat vaikuttavia. Vähän ikävä maku jäi vain siitä, että puisto oli aivan täynnä koululaisia päiväkoti-ikäisistä nuoriin asti. He esittivät pienellä aukiolla kohtalaisen äänekkäitä tanssi- ja musiikkiesityksiä.  Katutyön metelin ja liikenteen hälinän jälkeen olisi toivonut, että kasvitieteellinen puutarha olisi ollut paikka, jossa olisi voinut rauhoittua ja kuunnella linnunlaulua, mutta enemmän se muistutti markkinahumua.</p>
    </td>
	</tr>
  <tr>
		<td>
			<img src="madeira_08.jpg">
		</td>
		<td>
		<p>Madeiralla ei tasaista paikkaa löydy paitsi siellä, missä ihminen on sellaisen väkipakolla tehnyt. Enimmäkseen kapeat kadut kiemurtelevat pitkin rinteitä ylös alas ja etäisyydet on parempi laskea ajassa kuin matkassa. Pääkaupungin laidalla kulkee kehän omaisesti moottoritie, joka puhkoo Funchalin lahdelle laskeutuvien rinteiden harjanteita useasta kohdasta kadoten vähänväliä tunneliin ja kulkee välillä huikean korkeiden siltojen yli.</p>
    </td>
	</tr>
  <tr>
		<td>
			<img src="madeira_09.jpg">
		</td>
		<td>
		<p>Maisemat ovat vehreitä ja jylhiä. Madeiran ilmasto on myös hyvin miellyttävä ja tasainen. Mutta on tämä liikkumisen kannalta aika epäkäytännöllinen paikka asua.</p>
<p>Puutarhasta kaupunkikierros jatkui vielä madeiraviinejä maistelemaan.</p>
    </td>
	</tr>
  <tr>
		<td>
			<img src="madeira_10.jpg">
		</td>
		<td>
		<p>Madeiran saarella ei ole hiekkarantoja. Rannat ovat jyrkkiä ja kivikkoisia. Lomaviikolla oli jonkin verran tuulista ja kävimme rannassa katsomassa valtameren maininkeja. Mitään suurta myrskyä ei ollut, mutta aika mahtavalla voimalla matalatkin aallot iskeytyivät rantaan. Rannalta pakenevan aallon alta kuului veden voimasta liikkuvien kivien kumua ja melkoisia lohkareita aallot liikuttivatkin. Ei ihme, että rannan kivet ovat hioutuneet kauniin sileiksi ja pyöreiksi.</p>
    </td>
	</tr>
  <tr>
		<td>
			<img src="madeira_11.jpg">
		</td>
		<td>
		<p>Madeira on joitakin miljoonia vuosia sitten tulivuoren purkauksessa syntynyt saari. Se on periaatteesa kuin korkea vuori, joka kohoaa lähes kahden kilometrin korkeudelle merenpinnan yläpuolelle ja jatkuu aina neljän kilometrin syvyyteen pinnan alapuolelle. </p>
    </td>
	</tr>
  <tr>
		<td>
			<img src="madeira_12.jpg">
		</td>
		<td>
		<p>Vaikka Funchal on täyteen rakennettu ja koko ajan kaupungin laitamille rakennetaan lisää hotelleja ja muita rakennuksia, niin löytyy keskustasta hienoja ja hyvin hoidettuja puistojakin. </p>
    </td>
	</tr>
  <tr>
		<td>
			<img src="madeira_13.jpg">
		</td>
		<td>
		<p>Viikon säät olivat mielestämme varsin hyvät. Lämpötila oli päivisin lähellä 20 astetta. Sää Madeiralla vaihtelee hyvinkin nopeasti. Rannan tuntumassa ja muutaman kilometrin päässä kukkuloilla saattaa olla hyvinkin erilainen säätila. Käytännössä joka päivä saatiin auringon paistetta. Jos tuulta olisi ollut hiukan vähemmän, olisi sää ollut suorastaan loistavan kesäinen.</p>
    </td>
	</tr>
  <tr>
		<td>
			<img src="madeira_14.jpg">
		</td>
		<td>
		<p>Madeira on paikka, jossa tulee käveltyä paljon. Paikalliset tuntuvat ajavan lähinnä autoilla ja se onkin varmaan käytännöllisin tapa liikkua suurien korkeuserojen takia. Mutta turistit harrastavat kävelyä joko kaupunkgissa tai maaseudulla levadoilla.</p>
<p>Samin kanssa emme lähteneet levadoille, vaan tyydyimme kaupunkikävelyihn ja järjestettyihin retkiin. Varsin hyvin Sami jaksoikin kävellä, vaikka pientä pulinaa aina välillä kuuluikin. Viimeinen loppurutistus oli aina paluu hotellille, joka tarkoitti 130 porrasta mäkeä ylös ja sitten vielä 85 porrasta hotellin kuudenteen kerrokseen.</p>
    </td>
	</tr>
  <tr>
		<td>
			<img src="madeira_15.jpg">
		</td>
		<td>
		<p>Meille kaikille uusi kokemus oli hyttihissiajelu aivan rannasta 550 m ylöspin Monten kylään. Kuhunkin koppiin mahtui maksimissaan kahdksan henkilöä, mutta yleensä niissä oli 6-7 henkilöä.</p>
<p>Pääasiassa hytit kulkivat noin parinkymmenen metrin korkeudessa kattojen yli, mutta huimimmillaan ylitimme yhden varmaan lähes satametrisen rotkon.</p>
    </td>
	</tr>
  <tr>
		<td>
			<img src="madeira_16.jpg">
		</td>
		<td>
		<p>Hyttihissi oli itse asiassa aivan loistava tapa katsella kaupunkia. Se oli täysin äänetötä ja tasaista menoa ja näkyvyys joka suuntaan oli erinomainen. Päivä oli lämmin ja hytin kattoikkunat olivat auki, joten kaikki äänet maan pinnalta kuuluivat selvästi hyttiin.</p>
    </td>
	</tr>
  <tr>
		<td>
			<img src="madeira_17.jpg">
		</td>
		<td>
		<p>Matka huipulle kesti noin 15 minuuttia. Maata pitkin bussilla tai taksilla aikaa olisi kulunut vähintään tuplasti, eikä meno olisi ollut lähellekään yhtä miellyttävää.</p>
    </td>
	</tr>
  <tr>
		<td>
			<img src="madeira_18.jpg">
		</td>
		<td>
		<p>Monten kukkulalla on vanha kirkko. Kaikki paikalliset kirkot ovat katolilaisten kirkkojen tapaan hyvin koristeellisia sisältä.</p>
    </td>
	</tr>
  <tr>
		<td>
			<img src="madeira_19.jpg">
		</td>
		<td>
		<p>Kirkon ylätasanteelta aukesi vaikuttava näköala alapuolella levittäytyvään kaupunkin. Päivä oli lämmin ja aurinkoinen, mikä oli sikäli hyvä, että lämpötila laskee ylöspäin mentäessä noin kolme astetta jokaista puolta kilometriä kohti.</p>
    </td>
	</tr>
  <tr>
		<td>
			<img src="madeira_20.jpg">
		</td>
		<td>
		<p>Monten kylä on pieni ja piipahdimme sen keskusaukiolla. Sieltä ostettiin Samille paikallinen "antennimyssy". Aukean laidalta alkoi kunnallinen puistoalue, joka osoittautui aivan upeaksi paikaksi.</p>
    </td>
	</tr>
  <tr>
		<td>
			<img src="madeira_21.jpg">
		</td>
		<td>
		<p>Madeiralla kasvaa ihan luonnonvaraisena meillä koristekasveina sisällä pidettävät kasvit. Osa niistä rehotta suorastaan rikkaruohona. Ja yleensä ne ovat kymmenen kertaa suurempia kuin mitä kotona on tottunut näkemään. Tässä vanhan sillan peittä peikonlehtien muodostama lehvästö.</p>
    </td>
	</tr>
  <tr>
		<td>
			<img src="madeira_22.jpg">
		</td>
		<td>
		<p>Ja toisen puolen peittää jonkinlainen murattien muodostama köynnösten rykelmä. Kukkaloisto Madeiralla on parhaimmillaan ehkä hiukan myöhemmin keväällä, mutta vihreyttä oli nytkin ihan riittämiin.</p>
    </td>
	</tr>
  <tr>
		<td>
			<img src="madeira_23.jpg">
		</td>
		<td>
		<p>Erilaiset ruusupensaat ja vastaavat olivat upeassa väriloistossa. Myös kasvi nimeltä buganvilia muodosti valtavia punakukkaisia rönsyileviä rykelmiä. Oheinen pensas ei ole ruusu eikä buganvilia, mutta kuitenkin sen verran upea, että siitä piti ottaa kuva.</p>
    </td>
	</tr>
  <tr>
		<td>
			<img src="madeira_24.jpg">
		</td>
		<td>
		<p>Kapea polku jatkoi kiemurrellen yhä alemmas kurun pohjalle. Vähitellen alkoi tuntua kuin kävelisimme viidakossa, enkä olisi ihmetelly, vaikka itse Tarzan olisi puikahtanut jossakin puiden lomassa.</p>
    </td>
	</tr>
  <tr>
		<td>
			<img src="madeira_25.jpg">
		</td>
		<td>
		<p>Täältä löytyi sitä hiljaisuutta, jota liikenteen ja rakentamisen äänten keskellä oli jo alkanut kaivatakin. Nautiskelimme vähän evästä ja ihmettelimme, kun fiikukset eli kumipuut kasvavat täällä todellakin suuriksi puiksi ja pensaiksi. </p>
    </td>
	</tr>
  <tr>
		<td>
			<img src="madeira_26.jpg">
		</td>
		<td>
		<p>Monten kirkon alapuolella on myös maksullinen suuri, osittain japanilaistyylinen puisto. Totesimme sen myöskin vierailemisen arvoiseksi paikaksi. Eräs pariskunta sanoi viettäneensä puistossa yhtenä päivänä kuusi tuntia ja silti jäi vielä paljon näkemättä.</p>
    </td>
	</tr>
  <tr>
		<td>
			<img src="madeira_27.jpg">
		</td>
		<td>
		<p>Puistossa näimme kultakaloja, orkidoita, palmuja, kiinanruusuja, tuhat vuotta vanhoja oliivipuita ja paljon muuta.</p>
    </td>
	</tr>
  <tr>
		<td>
			<img src="madeira_28.jpg">
		</td>
		<td>
		<p>Loppumatkan taivalsimme läpi japanilaisen puutarhan. Se oli ylöspäin nousevassa vehreässä notkelmassa, jonne oli rakennettu polkuja ja punaisia siltoja. Kostean vihreässä hämyssä kulkiessa ja ympäristön ihmeellisyyttä katsellessa ei voinut välttyä siltä, että suupieliin nousi autuas hymy.</p>
    </td>
	</tr>
  <tr>
		<td>
			<img src="madeira_29.jpg">
		</td>
		<td>
		<p>Päivä Montessa oli yksi loman kohokohtia. Ehkä siitä syystä, että se oli jotakin uutta ja ennen kaikkea siksi, että se ylitti kaikki ennakko-odotukset. Hyvillä mielin palailimme hyttihissillä takaisin keskustaan ja sieltä bussilla hotellille.</p>
    </td>
	</tr>
  <tr>
		<td>
			<img src="madeira_30.jpg">
		</td>
		<td>
		<p>Toinen järjestetty retki, jolle osallistuimme, suuntasi Nunnien laaksoon. Joskus aikoinaan merirosvojen hyökätessä Madeiralle nunnat pakenivat Funchalista ja veivät kirkon aarteet turvaan vanhan tulivuoren kraateriin. Paikka oli niin luokseen pääsemätön, että merirosvot eivät sinne löytäneet.</p>
<p>Helposti sinne ei näihin päiviin astikaan ole päässyt. Nyt tosin vuoren läpi on rakennettu uusi kaksi kilometriä pitkä tunneli, mutta ennen sitä laaksoon on johtanut vain yksi tie, joka on käsin louhittu vuorien seinämiin ja osittain niiden läpi. Tätä tietä pitkin teimme mekin taivaltamme julmetun suurella turistibussilla.</p>
    </td>
	</tr>
  <tr>
		<td>
			<img src="madeira_31.jpg">
		</td>
		<td>
		<p>Kapea ja mutkainen tie vei ensin yli kilometrin korkeuteen näköalapaikalle, josta aukesi ensimmäinen näkymä useita satoja metrejä alapuolellamme olleeseen kylään. Kylä sijaitsee vanhan kraaterin pohjalla ja on lähes joka puolelta korkeiden vuorenseinämien ympäröimä. Sanotaan, että tämä on ainoa kylä Madeiralla, josta ei näe merta.</p>
    </td>
	</tr>
  <tr>
		<td>
			<img src="madeira_32.jpg">
		</td>
		<td>
		<p>Näköalatasanteen kaiteen yli katsellessa tuntui vatsan pohjassa kummallinen kutkuttava tunne. Jalat olivat tukevasti maan kamaralla, mutta näkymä oli niinkuin olisi katsellut korkealta lentokoneen ikkunasta. </p>
    </td>
	</tr>
  <tr>
		<td>
			<img src="madeira_33.jpg">
		</td>
		<td>
		<p>Seinämät olivat todella lähes pystysuoria. Siitä huolimatta vuorten rinteilläkin saattoi nähdä asutusta. Matkat ovat kuulemma siinä määrin hankalia, että kun kylälle lähdetään ostoksille, niin sitten ostetaan ruokaa ja tavaraa kuukauden tarpeiksi kerrallaan. On vaikea uskoa, että kukaan muuttaisi tänne asumaan. Kyllä tänne pitää syntyä.</p>
    </td>
	</tr>
  <tr>
		<td>
			<img src="madeira_34.jpg">
		</td>
		<td>
		<p>Laskeuduimme bussilla kraaterin pohjalle. Ajoimme kahden ikivanhan, käsin hakatun tunnelin läpi. Ne olivat niin ahtaita, että bussi juuri ja juuri mahtui niiden läpi. Ilmjouset piti laskea ala-asentoon ja siltikin ajettiin ryömintä vauhtia tunnelien läpi. Silloin, kun uutta nykyiaikaista tunnelia rakennettiin, kiviainesta ja rakennustarvikkeita jouduttiin kuljettamaan kuorma-autoilla näiden tunnelien läpi ja kapeita mutkaisia teitä eteenpäin. Tällä kertaa ei onneksi ollut vastaantulijoita.</p>
    </td>
	</tr>
  <tr>
		<td>
			<img src="madeira_35.jpg">
		</td>
		<td>
		<p>Sami oli ihailtavan urhea matkalainen, vaikka Madeiralla ei olekaan lapsille niin kauheasti toimintaa. Heti alkupäivinä Samilta irtosi ensimmäine maitohammas ja siitä piti puhelimitse raportoida mummeille.</p>
    </td>
	</tr>
  <tr>
		<td>
			<img src="madeira_36.jpg">
		</td>
		<td>
		<p>Montesta Samille ostettiin madeiralainen antennipipo, jossa oli hauska saporon mallinen antenni. Se olikin tuulisempina ja vilpoisempina hetkinä ihan käyttökelpoinen päähine. Se myös herätti ansaittua huomiota niin paikallisissa kuin turisteissakin.</p>
    </td>
	</tr>
  <tr>
		<td>
			<img src="madeira_37.jpg">
		</td>
		<td>
		<p>Japanilaispuistossa Sami halusi poseerata joutsenten kanssa.</p>
    </td>
	</tr>
  <tr>
		<td>
			<img src="madeira_38.jpg">
		</td>
		<td>
		<p>Tärkein huvitus oli uiminen. Ulkouima-altaan vesi oli siinä määrin viileää, että tyydyimme lämmitettyyn sisäaltaaseen. Sisätiloista löytyi myös sauna. Kiuas ja saunan lämpötila olivat ihan kohdillaan, mutta laudekonstruktio oli hiukan erikoinen. Tietyt suomalaisen saunan piirteet oli kyllä kopioitu, mutta niiden käyttötarkoitusta ei ehkä oltu oivallettu, sillä ylälauteilla katorajassa oleminen olisi vaatinut suorastaan akrobatiaa. </p>
    </td>
	</tr>
  <tr>
		<td>
			<img src="madeira_39.jpg">
		</td>
		<td>
		<p>Kaiken kaikkiaan meillä oli ihan mukava matka Madeiralle. Säät olivat suotuisat ja saarihan sinällään on kaunis kuin mikä. Seuraavan kerran kun tulemme, yritämme hankkiutua varmasti rauhallisessa paikassa olevaan hotelliin, jossa liikenteen ja rakentamisen melu ei häiritse, eivätkä koirat räksytä keskellä yötä. </p>
    </td>
	</tr>

</table>
</BODY>
</HTML>