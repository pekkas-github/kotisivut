<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Tunis</title>
</head>

<body background="../taustakuva.jpg" bgcolor="#FFFFFF">
<div align="center"><center>

<table border="1" cellpadding="4" cellspacing="0" width="80%"
bgcolor="#EEF0E6">
    <tr>
        <td><img src="../kuvat/e_10.jpg" ></td>
        <td>Olimme opastetulla retkellä Tunisissa eli
        pääkaupungissa. Pohjoiseen päin mentäessä maisema
        muuttui vähän vehreämmäksi. Matkaa tehtiin
        moottoritietä pitkin ja se sujui joutuisasti kunnes
        päädyttiin Tunisin liepeille.</td>
    </tr>
    <tr>
        <td><img src="../kuvat/e_15.jpg"></td>
        <td>Sinällään liikenne sujui kapeilla kaduilla
        hämmästyttävän joustavasti. Liikennesäännöt ovat
        suurinpiirtein kuten meilläkin, mutta niiden tulkinta on
        hyvin luovaa ja vapaamielistä. Sanojen korvikkeena
        käytetään torvea. Kaistoja on sen verran kuin autoja
        mahtuu rinnakkain. Takseja on suurin piirtein puolet
        kaikista ajoneuvoista.</td>
    </tr>
    <tr>
        <td><img src="../kuvat/e_20.jpg"></td>
        <td>Tunisia on arabimaista kaikkein vapaamielisin.
        Siellä on yksityistä omistusta, oppivelvollisuus ja
        naiset tasa-arvoisia. Tunisiassa vallitsee myös vielä
        terveet arvot ja periaatteet: yhteisöllisyys ja
        vanhempien kunnioitus, lähimmäisistä huolehditaan ja
        välitetään. Ja varsinkin kaikkiin lapsiin suhtaudutaan
        suurella ihastuksella. Samikin oli ravintoloissa aina
        tarjoilijoiden huomion kohteena.</td>
    </tr>
    <tr>
        <td> <img src="../kuvat/e_25.jpg"></td>
        <td>Kävelimme oppaan perässä vanhan kaupungin
        basarialueen läpi. Se oli täynnä kapeita kujia ja
        katettuja käytäviä. Pieniä kauppoja oli vieri
        vieressä ja ihmisiä tulossa ja menossa. </td>
    </tr>
    <tr>
        <td><img src="../kuvat/e_30.jpg"></td>
        <td>Basaareilta tulimme kaupungin pääkadun päähän ja
        ryhdyttiin etsimään vessaa. </td>
    </tr>
    <tr>
        <td><img src="../kuvat/e_35.jpg"></td>
        <td>Pääkatu oli erittäin upea ja leveä esplanadi ja
        olisi hyvin voinut kuvitella olevansa jossakin
        eurooppalaisessa suurkaupungissa. Vaikutelma oli
        selvästi tyylikkäämpi kuin omalla kotoisella
        Espallamme. Toki sitten, kun mennään sivukaduille, niin
        tietynlainen köyhyys ja alkeellisuus paljastuu.</td>
    </tr>
    <tr>
        <td><img src="../kuvat/e_40.jpg"></td>
        <td>Kahviloita oli runsaasti ja pysähdyimme nauttimaan
        pientä purtavaa. Eikä ollut kallista.</td>
    </tr>
    <tr>
        <td><img src="../kuvat/e_45.jpg"></td>
        <td>Pääkaupungissa näkyi myös tummia pukuja ja
        valkoisia paitoja, oikeata
        &quot;business-pukeutumista&quot;. </td>
    </tr>
    <tr>
        <td><img src="../kuvat/e_50.jpg"></td>
        <td>Ihmisillä oli kännyköitä ja Markus totesikin,
        että &quot;kenttäkin&quot; oli yleisesti ottaen parempi
        kuin Suomessa. Nähtiin yksi Nokian myymäläkin.</td>
    </tr>
    <tr>
        <td align="center"><img src="../kuvat/e_55.jpg"></td>
        <td>Muutamia korkeita hotelleja oli keskustassa, mutta
        muuten rakentaminen on varsin matalaa. Periaatteessa
        Tunisia on maanjäristysaluetta.</td>
    </tr>
    <tr>
        <td align="center"><img src="../kuvat/e_60.jpg"></td>
        <td>Autot näyttivät olevan pääosin aika uusia.
        Tietysti joukossa oli joitakin ikäloppuja romujakin ja
        osa takseista oli melko rähjäisiä. Kuorma-autot ja
        julkisessa liikenteessä olevat bussit olivat ilmeisesti
        käytettynä hankittu ulkomailta. Ja maaseudulla näkyi
        hevospelejä kärryineen.</td>
    </tr>
</table>
</center></div>
</body>
</html>
