<html>

<head>
<META NAME="Generator" CONTENT="Stone's WebWriter 3.5">
<meta http-equiv="Content-Type"
content="text/html; charset=iso-8859-1">
<title>Sousse</title>
</head>

<body background="../taustakuva.jpg" bgcolor="#FFFFFF">
<div align="center"><center>

<table border="1" cellpadding="4" cellspacing="0" width="80%"
bgcolor="#EEF0E6">
    <tr>
        <td><img src="../kuvat/k_10.jpg"></td>
        <td>Soussen kaupunki sijaitsi n. 7 km Kantaouista
        etelään ja sinne pääsi mm. minijunalla, joka tosin
        kulki kumipyörillä muun liikenteen seassa. Vaikka
        vauhti ei ollut tavattoman kova, niin viimaa oli sen
        verran, ettei kyytiä voinut kovin lämpimäksi mainita.</td>
    </tr>
    <tr>
        <td><img src="../kuvat/k_15.jpg"></td>
        <td>Hiekkarantaa on kilometrikaupalla. Jos sää olisi
        ollut lämpöisempi, niin matkan Sousseen olisi voinut
        taittaa rantaa pitkin. Nyt rantaelämä sai jäädä
        toiseen kertaan.</td>
    </tr>
    <tr>
        <td align="center"><img src="../kuvat/k_20.jpg"></td>
        <td>Soussen pääkaduilla oli asiallisen näköisiä
        turistikauppoja. Yhden puodin edessä kauppias rupesi
        utelemaan meiltä kullan hintaa Suomessa. Kun hatusta
        keksimme jotakin, niin hän päivitteli sen kalleutta ja
        kertoi, kuinka edullista se on Tunisiassa ja kohta jo
        oltiin kaupassa sisällä vertailemassa ranneketjuja.</td>
    </tr>
    <tr>
        <td><img src="../kuvat/k_25.jpg"></td>
        <td>Vanhan kaupungin basaarialueelle vain piipahdimme,
        emmekä päässeet kymmentä metriä eteenpäin, kun
        kimpussamme oli mattokauppias. Eikä kestänyt kuin
        minuutin, niin huomasimme olevamme jo kaupan
        takahuoneessa sohvalla ja meiltä tiedusteltiin
        haluammeko kahvia, teetä, mehua, olutta. Markus onneksi
        totesi jämäkästi, että emme osta mitään ja
        selvisimme puodista ulos ilman itämaista mattoa.</td>
    </tr>
    <tr>
        <td><img src="../kuvat/k_30.jpg"></td>
        <td>Kahvit ja mehut piti nauttia sisätiloissa. </td>
    </tr>
    <tr>
        <td><img src="../kuvat/k_35.jpg"></td>
        <td>Vaikka kauduilla ja aukioilla oli kaupustelijoita ja
        lapsia oli tarjoamassa (maksullisia) kukkia tai muuta
        tavaraa, niin ei touhu kuitenkaan ollut mitenkään
        päälle käyvää. Liikkuminen oli sinällään aivan
        turvallista. Myös liikenteen osalta näytti vallitsevan
        hyvä yhteisymmärrys autoilijoiden ja jalankulkijoiden
        kesken, vaikka kadut ylitettiin mistä tahansa ja miten
        tahansa.</td>
    </tr>
    <tr>
        <td><img src="../kuvat/k_40.jpg"></td>
        <td>Hiekkarannan reunassa odottelimme paluujunan
        saapumista. Aikataulua olimme selvitellet sekä
        infotaululta että kuskilta ja se oli aivan
        yksiselitteinen ja selkeä, mutta käytännössä siinä
        oli noin puolen tunnin &quot;pelivara&quot;. Tuuli oli
        varsin viileä, mutta se ei estänyt
        englantilaisturisteja näyttäytymästä
        rantabulevardilla shortseissa ja hihattomissa paidoissa.</td>
    </tr>
</table>
</center></div>
</body>
</html>
