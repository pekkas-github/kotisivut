<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Syyskuu 2009">
	<metatiedot>
		<vuosi>2009</vuosi>
		<kuukausi>Syyskuu</kuukausi>
	</metatiedot>

	<tapahtumat>
		<tapahtuma otsikko="Sami seikkailijoihin">
				<teksti>
					Sami aloitti toiminnan partiossa Koutien lippukunnassa seikkailijoiden ryhmässä.
					Ryhmässä oli jo aikaisemmin pari Samin kaveria. Seikkailijat kokoontuvat kerran
					viikossa pari tuntia kerrallaan Koutien kerholla.
				</teksti>
				<teksti>
					Kerholla on leikkimisen ja pienimuotoisen suunnistamisen lisäksi opeteltu solmuja
					ja puukon käyttöä. Kotiväen tehtäväksi annettiin partioliinan tekeminen. Siinä
					piti turvautua mummin ompelutaitoihin.
				</teksti>
				<teksti>
					Partioaitasta käytiin ostamassa Samille rinkka ja makuualusta sekä juomapullo ja
					ruokailuastia. Makuupussi löytyi omasta takaa Niitä tarvitaan lokakuussa, kun Koudat
					tekevät "riihityksen" eli lähtevät viikonlopuksi luontoon Nuuksioon. Yhden yön, tai 
					ainakin osan siitä, Sami harjoitteli makuupussissa nukkumista. Hyvin se menikin, 
					mutta aamuyöstä tuli kuuma ja piti siirtyä omaan sänkyyn.
				</teksti>
			</tapahtuma>
		<tapahtuma otsikko="Mummin synttärit">
				<kuva osoite="albumi/maila.jpg" muoto="pysty" kuvaus="Päivänsankari" />
				<teksti>
					Mummin 80-vuotispäiviä vietettiin Malmilla, vaikka aluksi hän vähän epäröi niiden 
					järjestämistä. Jälkeen päin voi sanoa, että kyllä kannatti järjestää! Juhlat olivat oikein
					onnistuneet ja mukavat. Vieraitakin oli kahdelta eri vuosisadalta. Myös parveketerassi
					oli saatu kuntoon monen vuoden odotuksen jälkeen ja siellä oli vieraiden hyvä käydä
					vilvoittelemassa.
				</teksti>
				<nappi teksti="Mailan syntymäpäivät" osoite="albumi/maila.xml" />
		</tapahtuma>
		<tapahtuma otsikko="Helsinkiä kuvissa">
			<kuva osoite="albumi/snellu1.jpg" muoto="vaaka" kuvaus="Snellmaninkatua I.K. Inhan kuvaamana" />
			<teksti>
					Vuonna 1908 WSOY oli tekemässä opaskirjaa Helsingistä ja pyysi I.K. Inhaa ottamaan
					opasta varten valokuvia pääkaupungin rakennuksista ja paikoista. Nyt, sadan vuoden 
					kuluttua, alkuperäiset valokuvauslevyt ovat löytyneet WSOY:n arkistosta ja kuvat on 
					julkaistu kirjana "Helsinki: valon kaupunki".
			</teksti>
			<teksti>
					Elämä ei sata vuotta sitten varmasti ollut helpompaa kuin tänä päivänä, mutta jollakin
					tavalla kuvia katsellessa mieleen nousee kaihoisa kaipaus menneeseen. Kaikki näyttää
					niin kiireettömältä, yksinkertaiselta ja viattomalta. Kaduilla ja toreilla on tilaa ja avaruutta.
					Missään ei näy autoja, vain muutamia hevoskärryjä ja raitiovaunuja. Ei asfalttia, ei
					liikennemerkkejä. Ei liikenteen meteliä - sen suorastaan aisti. 
			</teksti>
			<kuva osoite="albumi/snellu3.jpg" muoto="vaaka" kuvaus="Snellmaninkatu 100 vuotta myöhemmin, P.Salonen" />
			<teksti>
					Keskustan monet kivitalot erottuivat selkeästi ympäristön matalista puurakennuksista. Piti
					oikein tämän päivän kuvista tarkistaa, että samat rakennukset ovat edelleenkin olemassa,
					mutta ne eivät enää ole samalla tavalla hallitsevia, vaan katoavat tasaisen harmaaseen
					rivistöön. Kaikki ei kuitenkaan ole säilynyt. Suurinta ahdistusta aiheutti kuvat Kasarmintorin
					upeasta kauppahallista, joka purettiin syntymävuonnani 1958, nykyisen mielikuvituksettoman,
					ruman laatikon tieltä.
			</teksti>
			<teksti>
					Läntisen kaupungin maisemassa näkyi, että alkuperäinen Helsinki oli karua ja
					kallioista saaristoluontoa. Töölöstä alkoi maaseutu. Ihmiset elelivät puisissa
					mökeissä ja hoitivat viljelmiään. Valitettavasti ei ole olemassa aikakonetta, jolla voisi
					piipahtaa katsomaan vanhaa Helsinkiä, mutta onneksi meillä on valokuvat.
			</teksti>
		</tapahtuma>
	</tapahtumat>

	<vakiojutut>
		<saa>
			<teksti>Syyskuussa oli lämpimiä ilmoja ja lyhyen aikaa hienoa syksyn väriloistoa. Sen verran
					olin saamaton, että en tullut ottaneeksi siitä yhtään kuvaa.
			</teksti>
		</saa>
		<ajatus>
			<sitaatti>Ihminen ensin. Taloutta, yhteiskunnan järjestelmiä ja teknologiaa tarvitaan,
			mutta niiden on palveltava ihmistä.</sitaatti>
			<lahde>Eero Voutilainen</lahde>
		</ajatus>
		<valokuva>
			<kuva osoite="albumi/syksy.jpg" />
			<teksti>Alla vaahterapuun</teksti>
		</valokuva>
	</vakiojutut>

</uutissivu>