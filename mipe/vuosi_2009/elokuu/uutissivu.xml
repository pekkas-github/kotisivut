<?xml version="1.0" encoding="ISO-8859-1"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Elokuu 2009">
	<metatiedot>
		<vuosi>2009</vuosi>
		<kuukausi>Elokuu</kuukausi>
	</metatiedot>
	<tapahtumat>
		<tapahtuma otsikko="Lomaviikko Järvi-Suomessa">
				<kuva osoite="laituri.jpg" muoto="vaaka" kuvaus="Iltapäiväkahvit" />
				<teksti>
					Viiden viikon mittainen lomajakso huipentui Virroilla vietettyyn mökkilomaan kaukana
					kaupungin sykkeestä ja vilinästä. Olimme taas vuokranneet kesämökin viikoksi
					Lomarenkaan mökkivälityksen kautta ja tällä kerralla paikaksi valikoitui Virrat.
				</teksti>
				<teksti>
					Mökki oli vain pari vuotta vanha ja erittäin siisti. Pihapiirissä oli erillinen puilla
					lämitettävä sauna, jota lämmitimmekin joka ilta. Ranta oli parinkymmenen 
					metrin päässä ja sijaitsi suojaisan lahden perukassa. Viikko oli vähätuulinen
					ja järven pinta oli enimmäkseen peilityyni. Ilmojen puolesta se oli yksi kesän 
					parhaista viikoista.
				</teksti>
				<teksti>
					Sen lisäksi, että nautimme luonnon rauhasta ja auringon lämmöstä, niin poimimme
					myös mustikoita ja muutamia sieniä, kävimme mato-ongella ja paistoimme saamamme
					ahvenet, heitimme tikkaa ja teimme pari pientä veneretkeä. Syömisen ja grillaamisen
					ohella saunominen tietysti kuului päivän ohjelmaan. Sami kävi innokkaasti uimassa 
					ja luulenpa että Sami löysi uimataidon idean.
				</teksti>
				<teksti> 
					Nautimme suunnattomasti lomastamme. Vähän haikein mielin palasimme kotiin, 
					mutta muistoissa ovat leppoisat iltapäiväkahvit laiturinnokassa tyyntä järvenpintaa
					katsellessa ja auringon lämmöstä nauttiessa.
				</teksti>
				<nappi teksti="Lomakuvia" osoite="albumi/loma.xml" />
			</tapahtuma>
		<tapahtuma otsikko="Rentoutumista työn puitteissa">
				<teksti>
					Pitkän loman jälkeen alkoi taas arki ja työt. Kolmen hengen yksikkömme loivensi 
					lomaltapaluuta TYKY-iltapäivän merkeissä. Ohjelmaan kuului vierailu Kiasmaan.
					Meillä oli myös opas kertomassa joistakin teoksista ja taiteilijoista. Vaikka en olekaan
					mikään nykytaiteen suuri ystävä, niin kyllä taustojen ja taiteilijan ajatusten avaaminen 
					ja toisen katsojan ajatusten kuuleminen sai näkemään teokset uudenlaisessa valossa.  
				</teksti>
				<teksti>
					Kiasma-kierroksen jälkeen menimme Töölön-torin laidassa sijaitsevaan japanilaiseen
					ravinto Tokyo 55:een. Söimme alkupaloiksi tietysti kattavan valikoiman sushia ja
					pääruuaksi tonnikalaa. Olen pari kertaa yrittänyt tehdä kotonakin sushia, joten oli erittäin
					mielenkiintoista nähdä, minkälaista sen oikeasti pitäisi olla. Samoin tonnikala oli kiintoisa
					elämys, koska se oli valmistettu juuri niinkuin pitää: ei läpikypsäksi. Ja kyllä oli hyvää ja
				 	suussa sulavaa. Ei lainkaan sellaista kuivaa lankkua, jollaista olen kotioloissa saanut
				 	aikaisksi, kun en ole uskaltanut jättää kalaa sisältä punertavaksi.
				 </teksti>
		</tapahtuma>
	</tapahtumat>
	<vakiojutut>
		<saa>
			<kuva osoite="saa.jpg" kuvaus="Alkavia syksyn merkkejä" />
			<teksti>Elokuu ei ollut sen alkupuolta lukuunottamatta mitenkään kovin erikoinen. Ei huono, 
			muttei mitään helteitäkään. Loppukuusta alkoi jo näkyä syksyn merkkejä.</teksti>
			<nappi teksti="Pari kuvaa syksystä" osoite="albumi/syksy.xml" />
		</saa>
		<ajatus>
			<kuva osoite="ajatus.jpg" />
			<sitaatti>Toimittajan tehtävä ei ole kertoa vain, mitä on tapahtunut, vaan myös miksi on
			tapahtunut ja mitä siitä seuraa.</sitaatti>
			<lahde>Erkki Toivanen YLE-Uutisten 50-vuotisjuhlissa</lahde>
		</ajatus>
		<valokuva>
			<kuva osoite="kkuva.jpg" />
			<teksti>Heijastuksia</teksti>
		</valokuva>
	</vakiojutut>

</uutissivu>