<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Kesäkuu 2009">
	<metatiedot>
		<vuosi>2009</vuosi>
		<kuukausi>Kesäkuu</kuukausi>
	</metatiedot>
	<tapahtumat>
		<tapahtuma otsikko="Anja on poissa">
			<kappale>
				<kuva tiedosto="albumi/kuva_n2.jpg" muoto="vaaka" kuvaus="" />
				<teksti>
					Anja nukkui pois juhannuksen alla. Vaikea sairaus mursi heikon ruumiin. 
				</teksti>
			</kappale>
			<kappale>
				<teksti>
					Tieto sairaudesta tuli runsas vuosi sitten yllätyksenä. Mielet täytti pelon ja 
					epätietoisuuden tuska. Kun väistämätön oli edessä, tuli lopun odotuksen tuska.
					Kun kaikki oli ohi, jäi  kaipauksen tuska, yksinäisyys ja suru.
				</teksti>
			</kappale>
			<kappale>
				<teksti>
					Olemme tähtien lapsia. Suuresta maailmankaikkeudesta ovat koko maailman ja
					meidänkin rakennusaineet kotoisin. Ruumiimme on kuitenkin vain lainatavaraa.
					Se on henkemme tilapäinen synnyn ja kasvun asuinsija. Kuolemassa se palaa 
					takaisin luonnon suureen kiertokulkuun. Mutta henkemme jää elämään. Se elää 
					niiden ihmisten mielissä ja sydämissä, jotka meitä muistavat ja jotka meitä rakastavat.
				</teksti>
			</kappale>
		</tapahtuma>
		<tapahtuma otsikko="Vierumäki Golf">
			<kappale>
				<kuva tiedosto="albumi/kuva_n16.jpg" muoto="vaaka" kuvaus="Sukkien ja kenkien kuivattelua Cookella." />
				<teksti>
					Onnistuimme saamaan peruutusviikon Vierumäelle kesäkuun alkuun. Lähdimme 
					mummin ja vaarin kanssa nauttimaan alkukesä golfista. Meitä
					onnisti sikäli, että saimme käyttöömme neljä pelioikeutta Cooke-kentälle, joka meistä
					vanhaa kenttää miellyttävämpi sekä huomattavasti vähemmän ruuhkainen.
				</teksti>
			</kappale>
			<kappale>
				<teksti>
					Säät suosivat meitä, näin voisi sanoa. Alkuviikosta oli tosin erittäinkin koleaa.
					Mutta kun huomioi, että sääennusteet povasivat jatkuvasti sadetta ja sää pysyikin
					poutaisena ja pääosin aurinkoisena, niin olimme erittäin tyytyväisiä. Tyytyväisyys,
					niinkuin onnellisuuskin, on usein hyvin suhteellista.
				</teksti>
			</kappale>	
		</tapahtuma>
		<tapahtuma otsikko="Lomia odotellessa">
			<kappale>
				<kuva tiedosto="albumi/kuva_n17.jpg" muoto="vaaka" kuvaus="Lounaalla ravintola Kaarnassa" />
				<teksti>
					Työpaikalla Mirjan tiimissä tehtiin uudelleenjärjestelyjä, jonka seurauksena neljä 
					henkilöä ei sijoittunut uuteen organisaatioon. Näitä henkilöitä ei irtisanottu, mutta
					ei heille ole myöskään osoittaa uutta työtä. Heitä tuetaan uudelleen sijoittumisessa
					joko Elisan sisällä tai ulkopuolella. Emme tiedä, kuinka kauan tätä epämääräistä
					"roikkumista" jatkuu, jos uutta paikkaa ei löydy. Mirja on ollut nyt sairaslomalla, jota
					jatkuu varsinaisen vuosiloman alkuun asti.
				</teksti>
			</kappale>
			<kappale>
				<teksti>
					Olemmekin käyneet ahkerasti golfaamassa. Elisan golf-kisoihin osallistuimme
					Kullo Golfissa. Mirja oli naisten sarjassa kolmas ja minä miehissä sijalla 12. 
					Maanantaisin olemme käyneet Samin kanssa pelaamassa Luukin "villinä päivänä",
					jolloin kentälle pääsee kuka tahansa ilman green cardia. Peli sujuisi muuten ihan
					mallikkaasti, mutta pinnan pitäisi kasvaa kovasti pituutta.
				</teksti>
			</kappale>
			<kappale>
				<teksti>
					Mummin kanssa kävimme lounaalla keskustassa. Paikaksi valikoitui ravintola
					Kaarna Forumissa. Se oli mukava pieni ja valoisa ravintola, jonka ikkunoista 
					avautui näkymä Mannerheimintielle. Ruokakin oli erinomaisen maukasta. Aterian
					jälkeen jaloittelimme Kauppatorille ja Tähtitorninmäelle.
				</teksti>
			</kappale>
		</tapahtuma>
	</tapahtumat>
	<vakiojutut>
		<saa>
			<kuva tiedosto="albumi/kuva_n14.jpg" />
			<kuvaus>Muutamia päiviä lukuunottamatta kesäkuu on ollut viileähkö. Aurinko on 
			enimmäkseen paistellut ja sadetta on tullut niukasti, mutta lämpötilat ovat pysytelleet 
			pääasiassa kahdenkymmenen alapuolella, aamuisin jopa kymmenen pinnassa.</kuvaus>
		</saa>
		<ajatus>
			<kuva tiedosto="albumi/kuva_n15.jpg" />
			<sitaatti>Koskaan emme tiedä, mitä elämä tuo tullessaan. Saamme olla kiitollisia jokaisesta
			 uudesta päivästä ja mahdollisuudesta. Emme voi kontrolloida kaikkea ympärillämme tapahtuvaa.
			 Elämä tuo aina mukanaan yllätyksiä - joskus kipeitä ja pelottavia. Meillä ei ole kaikkia
			 vastauksia.</sitaatti>
			<lahde>Irene Erkko - Pohjois-Teksasin suomalainen seurakunta</lahde>
		</ajatus>
		<valokuva>
			<kuva tiedosto="albumi/kuva_n13.jpg" />
			<kuvateksti>...saaressa pikkuinen torppa...</kuvateksti>
		</valokuva>
	</vakiojutut>
<!--
	<napit>
		<nappi teksti="Katso kuvia!" />
	</napit>
-->
</uutissivu>