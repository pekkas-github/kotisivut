<?xml version="1.0" encoding="ISO-8859-1"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Marraskuu 2009">
	<metatiedot>
		<vuosi>2009</vuosi>
		<kuukausi>Marraskuu</kuukausi>
	</metatiedot>

	<tapahtumat>
		<tapahtuma otsikko="Isänpäivä">
			<kuva osoite="albumi/Iska.jpg" muoto="pysty" kuvaus="Isänpäivälahjat yllä" />
			<teksti>
				Nukkuessa ei saa olla kylmä ja siksi pidänkin lämpimästä yöpuvusta, jossa on pitkät
				hihat ja pitkät lahkeet. Käytän myös yömyssyä ja villasukkia ja usein vielä lisäpeitettä.
				Kuulostaa ehkä kovin "vaarimaiselta" tai sitten pidämme makuuhuonettamme varsin
				viileänä.
			</teksti>
			<teksti>
				Tämän vuotinen isänpäiväyöpuku tuli todella tarpeeseen. Olin siitä esittänyt toiveenkin,
				sillä olen vastikään joutunut luopumaan kaksista yöasuista, koska olen sananmukaisesti
				nukkunut ne halki. Ensin repesivät paidat selästä ja sitten ratkesivat housut haaroista. 
				Kenties nukun jotenkin levottomasti. 
			</teksti>
			<teksti>
				Lisäksi sain Samilta koulussa tehdyn solmion. Vaikka nykytrendi työpaikalla tuntuu olevan, 
				että ollaan ihan rennosti ilman solmiota ja paidan kaulukset auki, niin joskus toki 
				solmiotakin tarvitaan. Olisivatkohan leveät solmiot mallia "Kalvei Sorsa" tulossa taas muotiin?
				Niitä saattaisi löytyä lisää vaatekomerostani jostain vuosikymmenien takaa.
			</teksti>
		</tapahtuma>
		<tapahtuma otsikko="Talviurheiluvälineet">
			<kuva osoite="albumi/Sturenkatu.jpg" muoto="vaaka" kuvaus="Syksyinen Sturenkatu" />
			<teksti>
				Talvista on tullut leutoja ja vähälumisia. Se on ongelmallista koulujen talviliikunnan kannalta.
				Se on ongelmallista myös perheille, kun kasvaville nuorille pitää ostaa vuosittain uudet 
				luistimet ja sukset muutamaa hassua käyttökertaa varten.
			</teksti>
			<teksti>
				Onneksi on olemassa sporttidivari. Palautimme Samin pieniksi jääneet monot ja luistimet
				ja tilalle saatiin sopivan kokoiset luistimet - ilman välirahaa. Ne eivät tietenkään olleet uudet, 
				mutta täysin	asiansa ajavat ja viimeistään parin vuoden päästä jo pienet Samille.
			</teksti>
			<teksti>
				Minä odottelin sillä aikaa autossa - Sturenkadun reunassa, Paavalin kirkon vieressä. Vossikka
				mennä kopsutteli ohitseni ja kääntyi kirkolle päin. Kadun toisella puolella tyhjennettiin jostakin
				liikkeestä tai asunnosta tavaraa jalkakäytävälle tuodulle jätelavalle. Liikennevalojen syke 
				pumppasi tasaiseen tahtiin autojonoja ohitseni syvemmälle katuverkon suonistoon.
				Ajatelin, että kaupunki on omassa karuudessaan ja harmaudessaan kuitenkin jollain tavalla 
				aika kiehtova paikka.
			</teksti>
		</tapahtuma>
	</tapahtumat>

	<vakiojutut>
		<saa>
			<kuva osoite="albumi/Pasila.jpg" kuvaus="Näkymä Pasilanmäeltä" />
			<teksti>
				Marraskuu oli jokseenkin harmaa. Aurinko näyttäytyi yhtenä tai kahtena päivänä.
				Lämpö oli jossain nollan tietämillä ja tilapäisesti ilmestyi vähän valkoista maahan.
			</teksti>
		</saa>
		<ajatus>
			<sitaatti>Homo expectensis - haluava ihminen - ei ajattele 'Haluan olla erilainen kuin sinä' vaan 
			'Haluan olla samanlainen kuin sinä, mutta parempi'. </sitaatti>
			<lahde>John Naish - Riittää jo!</lahde>
		</ajatus>
		<valokuva>
			<kuva osoite="albumi/Marjat.jpg" />
			<teksti>Kastehelmiä</teksti>
		</valokuva>
	</vakiojutut>

</uutissivu>