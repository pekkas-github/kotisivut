<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Helmikuu 2009">
	<metatiedot>
		<vuosi>2009</vuosi>
		<kuukausi>Helmikuu</kuukausi>
	</metatiedot>
	<tapahtumat>
		<tapahtuma otsikko="Talvilomaa etelän lämmössä">
			<kappale>
				<kuva tiedosto="albumi/kuva_37.jpg" muoto="vaaka" kuvaus="Playa Blanca" />
				<teksti>
					Helmikuun harmauden kohokohta oli koulujen talviloma. Mirjan toivomuksesta
					lähdeimme viettämään sitä Lanzarottelle Kanariansaarille. Tarkempi sijainti oli 
					Playa Blancan rauhallinen pikkukaupunki aivan saaren eteläkärjessä.
				</teksti>
			</kappale>
			<kappale>
				<teksti>
					Hotellihuoneemme isolta parvekkeelta oli upea näköala merelle. Taivaanrannassa
					häämötti naapurisaaren, Fuerteventuran, silhuetti. Atlantin mainingit kohahtelivat
					rantaan taukoamatta ja taivaalla purjehti harvakseltaa poutapilviä. Jokseenkin
					täydellistä.
				</teksti>
			</kappale>
			<kappale>
				<teksti>
					Ensimmäistä kertaa olimme ns. "all-inclusive" täyshoidossa. Ruoat ja juomat niin
					ravintolassa kuin baareissakin sisältyivät hintaan. Se tarkoitti mm. kolmea täyttä 
					ateriaa päivässä seisovasta pöydästä. Eikä vaihtoehtojen runsaudesta ollut todellakaan
					puutetta. Ensimmäinen päivä meni kursaillessa, sitten alkoi ahneus nostaa päätään
					ja viimeisinä päivinä yritettiin löytää kohtuuden tasapainon. Toki söimme paljon 
					kasviksia (aiolin ja muiden herkullisten majoneesikastikkeiden kera), mutta silti
					lopputulos näkyi kotivaa'an lukemissa.
				</teksti>
			</kappale>
			<kappale>
				<teksti>
					Aamupalan jälkeen siirryimme Papagayo-baarin valtavalle terassille nauttimaan espressoa,
					cappuccinoa ja limua. Sami oli tavattoman reipas lomalainen ja hoiteli omia tilauksiaan
					sujuvasti englanninkielellä. Aamuauringon lempeä lämpö loi raukean joutilaisuuden 
					tunnelman ja aika oli kuin pysähtynyt. Päivän aktiviteetteihin ryhtyminen oli yhtä vaikeaa
					kuin unesta herääminen.
				</teksti>
			</kappale>
			<kappale>
				<kuva tiedosto="albumi/kuva_22.jpg" muoto="vaaka" kuvaus="Varpaat Atlantin aalloissa" />
				<teksti>
					Päivisin harrastimme liikuntaa. Kävelyaskeleita tuli varmasti aika runsaasti. Jo pelkästään
					hotellilla kiipesimme portaita seitsemän kerros ylös-alas useamman kerran päivässä.
					Hiekkarannat olivat myös jonkinlaisen kävelymatkan päässä samoin kaupungin keskusta.
					Viimeisenä päivänä vuokrasimme polkupyörät ja ajelimme koko kaupungin päästä 
					päähän ulottuvan rantabulevardin edes takaisin. Matkaa suuntaansa oli noin 10 kilometriä.
				</teksti>
			</kappale>
		</tapahtuma>
</tapahtumat>
	<vakiojutut>
		<saa>
			<kuvaus>
				Merkintä helmikuun alkupuolelta: "Vettä sataa sojona ja lämpötila on +1 astetta".
				Tämä kuvaa hvyin tämän talven olemusta. Lumisateet ja pakkaset ovat olleet
				pikemminkin keskisessä Euroopassa kuin täällä pohjolan perukoilla.
			</kuvaus>
		</saa>
		<ajatus>
			<sitaatti>Hitaasti, hitaasti etana saapuu lähteelle.</sitaatti>
			<lahde>Afrikkalainen sananlasku</lahde>
		</ajatus>
		<valokuva>
			<kuva tiedosto="jaljet.jpg" />
			<kuvateksti>Perjantai?</kuvateksti>
		</valokuva>
	</vakiojutut>
	<napit>
		<nappi teksti="Lanzarotte" />
	</napit>
</uutissivu>