<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
      <meta http-equiv="Content-Type"
      content="text/html; charset=utf-8">
      <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
<TBODY>
<TR>
<TD>
<H2>Tammikuu 2007</H2>
<HR> </TD>
</TR>
</TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
<TBODY>
<TR>
<!-- Vasen palsta --> 
<TD CLASS="vasen">
<H1>Uuden vuoden vastaanotto</H1>
<IMG CLASS="floikea" SRC="uusivuosi.jpg">
<P>Weckströmeillä käynteihin liittyy aina makunystyröitä kutkuttavaa loistoa. Poikkeusta ei tehnyt tälläkään kerralla yhteinen uudenvuoden viettomme. Tyydytyksen ja täyttymyksen saivat niin silmät, suu kuin vatsakin.
</P>
<P> Mielenkiintoinen uusi tuttavuus minulle oli - tunnustettakoon aukko sivistyksessä - klassikkodrinkki Margarita, oikeaoppisesti suolareunaisesta lasista tarjoiltuna. En lainkaan ihmettele, että se on klassikko. Makean, suolaisen ja happaman taspainoinen yhdistelmä. Nyt kuulemma muodissa on versio nimeltä "Mansikka-Margarita". En ole sitä koskaan maistanut, mutta kokemani jälkeen uskallan väittää, että siitä tuskin on alkuperäisen kilpailijaksi.
</P>
<IMG CLASS="floikea" SRC="margarita.jpg">
<P>Vuodenvaihde huipentui ilotulitukseen, jota kävimme seuraamassa lämpimänkosteassa tammikuun yössä. Rahaa (toisten) paloi ja taas kerran hirvitti ihmisten (humalaisten) välinpitämättömyys omasta ja muiden ihmisten turvallisuudesta ja terveydestä. Ilman onnettumuuskia onneksi selvittiin, vaikka pari rakettia räjähtikin maan pinnassa. Sen verran ampujat olivat tolkuissaan, että säntäilivät pää kolmantena jalkana, kuka millekin suunnalle turvaan.
</P>
<H1>Uusi jäsen sukuun</H1>
<IMG CLASS="floikea" SRC="kino.jpg">
<P>Olen siinä iässä, jolloin ihminen tuntee, että pienet lapset ja kotieläimet ovat oikein ihania ja mukavia niin kauan kun ne ovat jokun toisen lapsia ja lemmikkejä. Niinpä pikkuinen Kino olikin hellyyttävän lutuinen kömpelöine liikkeineen ja pari numeroa liian isoine nahkoineen.
</P>
<P>Olen aina luullut, että koirat nukkuvat vain pinnallista koiranunta ja valpastuvat heti, kun ympäristössä tapahtuu jotakin, mutta tällainen pieni koiranpentu näköjään saattaa nukkua aivan sikeää unta, tietämättä maailman menosta ja metelistä tuon taivaallista.
</P>
<P>Sami oli Kinosta innoissaan. Tässä kohdassa ajattelinkin vähän itsekkäästi, että on hyvä, kun lähipiirissä on jollakulla koira, niin se ehkä lieventää mahdollisia haluja omien lemmikkien hankkimiseksi.
</P>
<H1>Lunta viimeinkin</H1>
<IMG CLASS="floikea" SRC="esko.jpg">
<P>Lämmin ja lumeton talvi ei jatkunut loputtomiin. Lunta alkoi sataa ja sitä tulikin ihan reippaasti. Lämpötila pysyi aluksi plussan puolella, joten saimme oivan lumiukkokelin. Samin kanssa putsasimme lunta terassilta pyörittelemällä sitä palloiksi. Lumiukkoainekset syntyivät ihan itsestään.
</P>
<P>Lumiukostamme tuli hiukan isopäinen. Taiteilimme siitä suippokorvaisen peikon, joka käsi ojossa seisoi anelemassa almuja niinkuin vaivaisukko kirkon porstuassa. Annoimme sille nimeksi Esko. Eskolla oli lievä etukeno ja lämpötilan pysytellessä pari päivää plussalla, se ei kestänyt tolpillaan, vaan kaatui nokalleen.
</P>
<H1>Into Konrad Inhan valokuvanäyttely</H1>
<IMG CLASS="floikea" SRC="tarvaspaa.jpg">
<P>Oraalla oleva kiinnostukseni valokuvausta kohtaan sai minut viime syksynä hoksaamaan sanomalehdestä artikkelin I.K.Inhasta. Inha oli 1800 -1900 -lukujen vaiheessa elänyt monitoimimies: toimittaja, kääntäjä, kirjailija ja valokuvaaja. Valokuvaajana hän ylsi samaan kuin ystävänsä ja aikalaisensa Jean Sibelius, Eero Järnefelt ja Pekka Halonen omilla aloillaan. Inha teki laajoja matkoja kaikkialle Suomeen, mm. Karjalaan, ja dokumentoi suomalaista maisemaa valokuviksi. Monet näistä matkoista hän teki polkupyörällä, joka aivan erityisesti mainitaan hänen teksteissään.
</P>
<P>Näyttely oli järjestetty Akseli Gallen-Kallelan museossa Tarvaspäässä. Näytillä oli Inhan matkoillaan ottamia  valokuvia sekä hänen kirjallisia tuotoksiaan. Molemmat olivat tutustumisen arvoisia. Kokonaisuuden vielä kruunasi upea talvinen päivä ja Tarvaspään tarjoamat hulppeat puitteet.
</P>
<P>Sami oli mukana, mutta häntä kiinnostivat enemmän rakennuksen arkkitehtooniset ratkaisut kuin valokuvat. Ikkunaluukut ja ilmanvaihtoritilät sekä kalusteet herttivät kysymyksiä. Ihmettelimme myös pihalla salossa liehunutta valkopohjaista ja kelta-punarististä lippua. Netistä saimme lopulta selvitettyä, että kyseessä oli Gallen-Kallelan ehdotus Suomen ristilipuksi, joka perustui heraldisesti oikeaoppisesti Suomen vaakunan väreihin. Lopulta se kuitenkin hävisi siniristilipulle.
</P>
</TD>
<!-- Oikea palsta --> 
<TD CLASS="oikea">
      <H1>Kuukauden s&auml;&auml;</H1>
<IMG SRC="piha.jpg">      
<P>Tammikuun alkupuolisko oli vielä samanlaista lämmintä ja sateetonta aikaa kuin koko alkutalvi tähän asti. Kuun puolenvälin paikkeilla saimme lunta, joka parin yrityksen jälkeen näytti jäävän pysyväksi. Keski-Euroopassa, Norjassa ja Ruotsissa oli hirmumyrskyiksi luokiteltavia myrskyjä, jotka vaativat ihmishenkiäkin. Meillä oli myös myrskysäitä, mutta pahimmalta onneksi vältyttiin. Loppukuusta saatiin varsin kireitä, parin kymmenen asteen pakkasia.
</P>
      <H1>Kuukauden ajatus</H1>
<IMG SRC="sami.jpg">
<P CLASS="sitaatti">Opettaja avaa oven, mutta jokaisen pitää astua itse sisään.</P>
<P>Kiinalainen sananlasku</P>
      <H1>Kuukauden kuva</H1>
		     <IMG SRC="linnut.jpg">
         <P>Naakat koolla</P>
<!-- <A HREF="albumi/albumi.htm">Tammikuun kuvia</A> -->
     </TD>
    </TR>
  </TBODY>
</TABLE>
<HR>
</BODY>
</HTML>