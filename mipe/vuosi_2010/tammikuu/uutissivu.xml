<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Tammikuu 2010">
	<metatiedot>
		<vuosi>2010</vuosi>
		<kuukausi>Tammikuu</kuukausi>
	</metatiedot>

	<tapahtumat>
		<tapahtuma otsikko="Liikennekaaosta">
			<kuva osoite="vr_kuulutus.jpg" muoto="pysty" kuvaus="VR:llä eivät hyytyneet vain junat. vaan myös kuulutus." />
			<teksti>
				Vuosi alkoi rytinällä. Helsingin ratapihalla tyhjän matkustajajunan viimeiset kaksikerrosvaunut
				irtosivat veturista ja pääsivät karkuun. Alamäen vuoksi vaunut vyöryivät rautatieasemalle
				ja matka päättyi hotellin seinään, tai itse asiassa useita metrejä rakennuksen sisään.
				Ripeän toiminnan ansiosta henkilövahingoilta onneksi vältyttiin, eikä rakennuksessakaan todettu
				romahdusvaaraa.
			</teksti>
			<teksti>
				Onnettomuudesta ja sen raivauksesta seurasi kuitenkin rautatieliikenteen kaaos, jota edesauttoi 
				pakkanen ja lumipyry.	Raivaustyöt kestivät vain muutamia päiviä, mutta huonot ajokelit jatkuivat 
				pitkään ja VR:n kalustoa oli jatkuvasti huollossa ja sulatettavana. Lyhennetyillä junilla, harvennetuilla 
				aikatauluilla ja usein myöhästellen ajettiin koko tammikuu. Matkustajien kärsivällisyys oli usein 
				koetuksella ja pinnat kiristyivät kilvan pakkasen kanssa.
			</teksti>
			<teksti>
				Lunta satoi tammikuussa niin paljon, että viimeksi sitä on ollut yhtä paljon 1980-luvun alkupuolella.
				Lumi oli kevyttä pakkaslunta, joten se oli kevyttä, mutta sitä paksumpaa. Paikat, joihin luodut lumet
				saattoi kasata, alkoivat loppua. Jalkakäytävät katosivat ja kadut kapenivat. Jalankulkijoilla ja autoilla
				oli yhteinen lumivallien reunustama väylä. Kaupungin aurauskalusto ei kerinnyt joka paikkaan. 
				Pelastuslaitos vetosi kansalaisiin, että he talkoo voimin pitäisivät pelastustiet avoinna. Ja lisää lunta
				oli tiedossa.
			</teksti>
		</tapahtuma>
		<tapahtuma otsikko="Lunta ja pakkasta">
			<kuva osoite="koivu.jpg" muoto="pysty" kuvaus="Puut kuurassa" />
			<teksti>
				Jos tammikuu oli poikkeuksellisen luminen, niin oli se myös poikkeuksellisen kaunis. Samalla, kun 
				pakkanen oli lähellä kahtakymmentä, oli myös erittäin kosteata. Välillä oli täysin sumuista ja välillä
				kirkasta auringon paistetta.	Alijäähtynyt sumu tiivistyi puiden oksille ja rungoille ja muutti ne 
				sadunomaisiksi taideteoksiksi. Parin viikon ajan saatiin ihastella kautta koko maan kaunista
				talvimaisemaa.
			</teksti>
			<teksti>
				Runsas lumi mahdollisti myös talvilajien harrastamisen. Mirja ja Sami kävivät hiihtämässä ja sitä
				teki moni muukin. Talviurheiluvälineet loppuivat useimmista urheiluvälineliikkeistä, kun moni pitkästä
				aikaa innostui verestämään hiihto- tai luisteluharrastustaan.
			</teksti>
			<nappi teksti="Talvisia kuvia" osoite="albumi/kuvat.xml" />

		</tapahtuma>
		<tapahtuma otsikko="Picasso">
			<teksti>
				Pablo Picasso teki elämänsä aikana lähes 50 000 teosta. Parisen sataa niistä oli saatu Suomeen
				Ateneumin taidenäyttelyyn. Pekka ja Sami kävivät tutustumassa mestarin hengentuotteisiin viimeisenä
				näyttelypäivänä.
			</teksti>
			<teksti>
				Näyttely oli Ateneumin kaikkien aikojen suosituin, ja vielä viimeisenä päivänäkin jouduttiin jonottamaan
				sisäänpääsyä. Ihmisvirta kulki kuitenkin varsin hyvin tilojen läpi, eikä pahempia ruuhkia päässyt 
				syntymään missään vaiheessa.
			</teksti>
			<teksti>
				Sami oli varsin kiinnostunut oudonkin näköisistä teoksista. Nimien perusteella yritettiin hahmottaa ja
				analysoida, mitä ne milloinkin mahtoivat esittää. Oli joukossa toki ihan tavallisenkin näköistä taidetta.
				Picasso oli loppujen lopuksi erittäin monipuolinen ja kaikki tekniikat hallitseva taiteilija ja kubismi,
				johon hänet yleensä liitetään, oli vain yksi vaihe hänen uransa alkuvaiheessa. 
			</teksti>
		</tapahtuma>
	</tapahtumat>

	<vakiojutut>
		<saa>
			<kuva osoite="piha.jpg" kuvaus="Pakkasaamun sinerrystä" />
			<teksti>
				Tammikuussa oli tasaisen kylmää (lähes -20 asetta) ja lumista. Lunta sateli hiljaisen huomaamattomasti
				ja lopulta sitä oli kertynyt noin puoli metriä. Sää vaihteli sopivasti pilvisen ja aurinkoisen välillä.
			</teksti>
		</saa>
		<ajatus>
			<sitaatti>Juuri lapsi tajuaa, miten tarpeeton on tähdellistä</sitaatti>
			<lahde>Hannu Väisänen - Vanikan palat</lahde>
		</ajatus>
		<valokuva>
			<kuva osoite="huurre.jpg" />
			<teksti>Huurretta oksilla</teksti>
		</valokuva>
	</vakiojutut>

</uutissivu>