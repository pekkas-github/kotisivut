<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Lakko</title>
</head>

<body bgcolor="#FFFFFF">

<p><font color="#0000FF" size="4"><strong>Lakko </strong></font><font
size="2">(3.11..2003)</font></p>
<div align="left">

<table border="1" cellpadding="4" cellspacing="0">
    <tr>
        <td width="400"><p align="left"><font size="2"
        face="Arial">Nyt sitä sitten ollaan ensimmäistä kertaa
        työelämän aikana lakossa. Lakko on koko Elisa
        konsernin työntekijöiden mielenilmaisu kohtuuttomaksi
        katsottua irtisanomisilmoitusta vastaan.</font></p>
        <p align="left"><font size="2" face="Arial">Varmasti
        Elisassa tarvitaan toiminnan tehostamista ja
        päällekkäisyyksien poistamista, olisi tarvittu jo
        pitkän aikaa. Sen on voinut nähdä jokainen
        ruohonjuuritasollakin toiminut henkilö. </font></p>
        <p align="left"><font size="2" face="Arial">Mutta miksi
        kannattavan yrityksen täytyy sanoa massiivisesti
        työntekijöitään irti? Ollakseen vieläkin
        kannattavampi, ollakseen mieliksi suuromistajilleen.
        Elisan pienomistajana en ainakaan ole noita asioita
        haluamassa. Lienevätkö nuo suuromistajat edes Elisan
        palveluiden käyttäjiä?</font></p>
        <p align="left"><font size="2" face="Arial">Raadollisessa
        maailmassa ahneus ja itsekkyys menevät aina viisauden ja
        hyvyyden edelle. Taas kerran voi kysyä, onko yrityksen
        ensisijainen tarkoitus toteuttaa perustehtäväänsä vai
        tuottaa omistajilleen mahdollisimman paljon voittoa. </font></p>
        </td>
    </tr>
</table>
</div>

<p>&nbsp;</p>

<p>&nbsp;</p>
</body>
</html>
