<html>

<head>
<meta http-equiv="Content-Type"
content="text/html; charset=utf-8">
</head>

<body bgcolor="#FFFFFF">

<p><font color="#0000FF" size="4"><strong>Kevättä rinnassa
palokärjelläkin </strong></font><font color="#000000" size="2">(8.2.2003)</font></p>
<div align="left">

<table border="1" cellpadding="4" cellspacing="0" width="750">
    <tr>
        <td><font size="3" face="Arial">LInnut tuntuvat
        ennakoivan jo kevään tuloa. Oli aika mielenkiintoista
        seurata, kuinka pikkulinnut puolenpäivän aikoihin
        aloittivat kuin yhteisestä päätöksestä valtaisan
        viserryskonsertin. Sirkuttajat taisivat olla enimmäkseen
        tiaisia, mutta joukossa oli myös muutamia punatulkkuja,
        joiden ääni muistuttaa lähinnä huonosti rasvatun
        keinun kitinää.</font><p><font size="3" face="Arial">Vaikuttavin
        vieras oli kuitenkin pikimusta palokärki, joka tuli
        ruokailemaan naapurin pihlajaan. Se ei tosin ruvennut
        pihlajaa &quot;rummuttamaan&quot;, vaan tyytyi ainoastaan
        napsimaan suihinsa marjoja. Siitä se pyrähti kadun
        toiselle puoleelle vanhaan kuuseen takomaan kuoren alta
        esille elävääkin ravintoa. Hetken päästä samaiseen
        puuhun lennähti myös käpytikka samoihin puuhiin.
        Tarkemmin katsoen vanha puu näyttikin siltä, että
        tikat ovat varsin ahkerasti vierailleet siinä.</font></p>
        </td>
        <td><img src="303.jpg" border="1" width="439"
        height="331"></td>
    </tr>
</table>
</div>
</body>
</html>
