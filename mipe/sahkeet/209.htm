<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Korkeasaari</title>
</head>

<body bgcolor="#FFFFFF">

<p><font color="#0000FF" size="4"><strong>Korkeasaaressa </strong></font><font
color="#000000" size="2">(16.6.2002)</font></p>
<div align="left">

<table border="1" cellspacing="1" width="700">
    <tr>
        <td width="300">Koko perheen voimin olimme
        Korkeasaaressa. Järjestäjänä oli Elisan Insinöörit.
        Matkaan lähdettiin Kauppatorilta. Sää oli mukavan
        pilvipoutainen.</td>
        <td><img src="209_1.jpg" width="301" height="285"></td>
    </tr>
    <tr>
        <td>Kissalaaksossa seurailimme tiikeriä, jonka
        liikehdintä olikin yllättävän aktiivista. Usein
        arkojen tai nukkuvien kissaeläinten tapauksessa tuntuu,
        että ihmiset tuijottavat suurella mielenkiinnolla
        tyhjiä häkkejä. No nyt oli ihan mukavasti toimintaa.
        Onneksi välissämme oli tukevan näköinen verkkoaita.<p>Uusi
        kohde oli Africasia-talo, jossa oli kuivan aavikon ja
        kostean viidakon kasveja, pikkueläimiä, hyönteisiä ja
        matelijoita Afrikasta ja Aasiasta. Se sijaitsee
        Etelä-Amerikan vastaavan Amazonia-talon vieressä, johon
        tutustuimme viime vuonna.</p>
        </td>
        <td><img src="209_2.jpg" width="301" height="224"></td>
    </tr>
    <tr>
        <td>Karhulinna on remontissa tämän ja ilmeisesti ensi
        kesän, joten karhuja emme nähneet. Sen sijaan
        seurailimme mm. paviaaneja ja kameleita. Varsinkin
        mukavia veikkoja olivat alppikauriit, jotka liikkuivat
        taiturimaisesti lähes mahdottoman näköisillä
        jyrkillä kallionseinämillä. Alppikauriit olivat
        saaneet poikasia pari viikkoa sitten ja niiden villi meno
        näytti välillä suorastaan uhkarohkean hulvattomalta.</td>
        <td><img src="209_3.jpg" width="301" height="236"></td>
    </tr>
</table>
</div>
</body>
</html>
