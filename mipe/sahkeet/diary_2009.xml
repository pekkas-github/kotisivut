<?xml version="1.0" encoding="ISO-8859-1"?>
<?xml-stylesheet type="text/xsl" href="../muunnokset/diary_v1.0.xsl"?>

<paivakirja vuosi="2009">
	<juttu otsikko="Joko riittää?" pvm="23.9.2009" ankkuri="joriittaa">
		<teksti>
			Yleistä hyvinvointia on mitattu perinteisesti bruttokansantuotteen
			määrällä ja kasvulla. Ajatusmalli on ollut yksioikoisen talouslähtöinen:
			mitä enemmän vaurautta, sitä korkeampi elintaso ja hyvinvoivempi
			kansa.</teksti>
		<teksti>
			Tilastokeskus on hiljattain mitannut
			"vaurautta" myös toisin. On otettu huomioon kolikon kääntöpuoli eli
			kansantuotteen kasvun vaikutukset ympäristöön, ihmisten 
			hyvinvointiin ja onnellisuuteen. Selvitykset, niin Suomessa kuin
			muuallakin maailmassa, osoittava, että taloudellinen 
			vaurastuminen ei ole enää pariin vuosikymmeneen lisännyt
			ihmisten hyvinvointia. Hyvinvointia kasvattava vaikutus on
			saavuttanut kyllästymispisteensä jo kauan sitten ja se on pikemminkin
			kääntynyt laskusuuntaan, kun vaurastumisen nurja puoli on
			tullut yhä ilmeisemmäksi. Kiihtyvä markkinatalous on vienyt meidät
			hyvinvointiyhteiskunnasta kilpailuyhteiskuntaan.
		</teksti>
		<teksti>
			Länsimaissa lähes jokainen voi hankkia yllin kyllin kaikkea
			mitä normaaliin elämään tarvitaan, ja sen lisäksi paljon paljon
			muuta. Voisimme vallan hyvin tyytyä tähän ja jopa vähempäänkin,
			mutta markkinoiden pitää kasvaa ja siksi meille luodaan jatkuvasti 
			uusia, keinotekoisia tarpeita, joiden tyydyttämiseen meidän halutaan 
			kuluttavan rahaa. Meihin on iskostettu jatkuva riittämättömyyden ja 
			tyytymättömyyden tunne.
		</teksti>
		<teksti>
			John Naish sanoo kirjassaan "Riittää jo", että evoluutio ei ole 
			ehtinyt kehittää länsimaiselle ihmiselle riittävyyden tajua. 
			Elämme kuin luolamiehet, jotka kahmivat itselleen kaiken saatavilla 
			olevan hyvän mahdollisesti tulevan	puutteen varalle. Yltäkylläisessä
			elämässämme ei sellaista puutetta kuitenkaan ole odotettavissa.
			Haluaminen on vain jäänyt päälle ja markkinatalous ruokkii
			sitä minkä kerkiää. Meistä puuttuu "Riittää jo" -nappi.</teksti>
		<teksti>
			Ihminen on hamsteri. Sen huomaa jokainen katsoesaan
			omaa kellari- tai vinttikomeroaan. Kuinka paljon sieltä löytyykään
			täysin joutavaa roinaa. Tuskailemme jatkuvan tilanpuutetteen kanssa,
			mutta kuitenkaan emme raaski luopua mistään. Päinvastoin, 
			varastomme vain jatkavat pikkuhiljaa karttumistaan. Tavaraa kertyy
			kuin ylipainoa kehoomme ja siitä on aivan yhtä vaikeaa päästä eroon.
		</teksti>
		<teksti>
			Seuraavan kerran, kun harkitset hankkivasi jotain, kysy itseltäsi:
			"Tarvitsenko oikeasti tätä vai haluanko vain sitä?". </teksti>
	</juttu>
	
	<juttu otsikko="Junan vessa" pvm="16.5.2009" ankkuri="junanvessa">
		<teksti>
			YLE Radio1:ssä pyörii ohjelma nimeltä "Aristoteleen kantapää".
			Se on "alivaltiosihteeri" Pasi Heikuran huumorilla ja pilke 
			silmäkulmassa toimittama ohjelma suomenkielen ihmeellisyydestä.
			Kuuntelijat voivat ilmiantaa lehdissä tai muissa viestintävälineissä 
			havaitsemiaan kielikukkasia tai suorastaan fraasirikoksia. Ohjelmien
			teemat vaihtelevat laidasta laitaan, mutta ytimessä on aina rakas 
			äidinkielemme.</teksti>
		<teksti>
			Erään lähetyksen teemana oli lipsahdukset sanonnoissa tyyliin 
			"Kukaan ei ole seppä omalla maallaan" tai "Hän iski kirveensä 
			naulan kantaan". Kummassakin tapauksessa kaksi sanontaa ovat 
			menneet ristiin ja lausujan tarkoitus saattaa jäädä kuulijalle 
			epäselväksi.</teksti>
		<teksti>
			Itse törmäsin tällaiseen hauskaan lipsahdukseen autokaupassa. 
			Myyjä kehui auton vakaita ajo-ominaisuuksia seuraavasti: 
			"Maantiellä tämä kulkee kuin junan vessa". Jotenkin vertaus ei 
			kuulostanut kovin vakuuttavalta. Jos sinäkin mietit, miltä näyttää 
			pyörille nostettu junan vessa, niin alla on siitä kuva.</teksti>
		<kuva osoite="auto.jpg" kuvaus="Junan vessa?" />
	</juttu>
	
	<juttu otsikko="Tähdet kertovat" pvm="16.4.2009" ankkuri="tahtikalenteri">
		<teksti>
			CSC - Tieteen tietotekniikan keskus Oy on julkaissut vuodelle 2009
			graafisen tähtikalenterin, josta ilmenee auringon ja planeettojen 
			nousu- ja	laskuajankohdat sekä kuun vaiheet vuoden varrella. 
			Kalenterin on laatinut dosentti Hannu Karttunen Tuorlan 
			observatoriosta. Innoistuin vähän jalostamaan sitä ja loin version, jossa 
			pieni, vilkkuva punainen nuoli osoittaa joka hetki, missä kohdin 
			kalenteria olemma menossa. Virittämäni kalenterin löydät oheisesta
			linkistä.</teksti>
		<linkki osoite="../../kalenteri/2009.html">
			Graafinen tähtikalenteri osoittimella</linkki>
	</juttu>
</paivakirja>
