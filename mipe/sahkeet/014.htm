<html>

<head>
<meta http-equiv="Content-Type"
content="text/html; charset=utf-8">
</head>

<body bgcolor="#FFFFFF">

<p><font color="#0000FF" size="4"><strong>Viikonloppu miehissä
kotona </strong></font><font color="#000000" size="2">(8.4.2001)</font></p>

<blockquote>
    <p>Vietimme Samin kanssa miehissä viikonlopun kotona, kun
    Mirja oli Jyväskylässä pelaamassa lentopalloa
    puhelinyhtiöiden mestaruuskilpailuissa. Nautiskelimme
    kauniista ja lämpimästä kevätsäästä pihalla. Tiaiset
    olivat selvästi jo pesänrakennuspuuhissa ja kävivät
    nokkimassa sammaltupsuja kivien päältä. Kävimme Malmin
    lentoasemalla katselemassa lentokoneita ja näimme myös
    ryhmän laskuvarjohyppääjiä. Sami auttoi ruuanlaitossa
    kuorimalla sipuleita ja välillä Sami kokkaili omia
    keitoksiaan. Ruoka-aineita siirreltiin paistinpannulta
    kulhoon ja välillä uuniin ja välillä surrailtiin
    &quot;sauvasekoittimella&quot; (äänestä päätellen).
    Sunnuntaina kävi pikku-noitia virpomassa meitä ja Sami sai
    koristellun pajunoksan, jossa oli muutama pajunkissa.</p>
    <p>&nbsp;</p>
</blockquote>
</body>
</html>
