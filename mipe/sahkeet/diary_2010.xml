<?xml version="1.0" encoding="ISO-8859-1"?>
<?xml-stylesheet type="text/xsl" href="../muunnokset/diary_v1.0.xsl"?>

<paivakirja vuosi="2010">
	<juttu otsikko="Mikä olikaan tärkeintä?" pvm="8.6.2010" ankkuri="meksikonlahti">
		<teksti>
			Loppukeväästä Meksikonlahdella tapahtui vakava öljyonnettomuus. Porauslautta
			tuhoutui kaasuräjähdyksessä ja porausreiästä alkoi pulputa öljyä valtoimenaan
			mereen. Öljy on saastuttanut Floridan rantoja, tappanut merilintuja ja estänyt 
			kalastajia harjoittamasta elinkeinoaan juuri parhaimman pyyntikauden koittaessa. 
			Kaikki tuhovaikutukset eivät varmasti ole vielä edes paljastuneet.
		</teksti>
		<teksti>
			Öljyvuodon pysäyttämiseksi ei tuntunut löytyvän mitään keinoja. Öljy-yhtiöltä vaadittiin
			toimenpiteitä ja vastuun ottamista tapahtuneesta. Vasta toista kuukautta	
			kestäneiden - joidenkin mielestä 	ponnettomien - yritysten jälkeen öljyvuoto saatiin 
			jotenkin hallintaan.
		</teksti>
		<teksti>
			Merkillepantavaa oli se, miten hyvät uutiset uutisoitiin. Öljy-yhtiö kertoi, että "öljystä
			saadaan nyt talteen 14000 tynniriä vuorokaudessa". Öljyä saadaan siis talteen, mutta
			sitä ilmeisesti myös vuotaa edelleen mereen ja Yhdysvaltojen kaikkien aikojen suurin 
			ympäristökatastrofi jatkuu täyttä päätä. Jotenkin tämä kuvastaa ison busineksen 
			vääristynyttä arvomaailmaa: paikallisten ihmisten ympäristö ja elinkeino on tuohoutunut,
			mutta tärkeintä onkin rauhoittaa osakkeenomistajia kertomalla, että enää	kaikki öljy ei 
			valu "hukkaan".
	</teksti>
	</juttu>
	<juttu otsikko="Tähtikalenteri 2010" pvm="17.5.2010" ankkuri="kalenteri_2010">
		<teksti>
			Olen taas askarrellut CSC - Tieteen tietotekniikan keskus Oy:n tekemään vuosikalenteripohjaan
			vähän toiminnallisuutta, joka näyttää pienellä punaisella nuolella, missä kohtaa vuotta olemme
			menossa.
		</teksti>
		<linkki osoite="../../kalenteri/2010.html">
				Tähtikalenteri löytyy täältä!
		</linkki> 
	</juttu>
	<juttu otsikko="Salosten sähkösanomat - kymmennen vuotta kotisivuja" pvm="31.3.2010" ankkuri="kotisivut">
		<teksti>
			"Salosten sähkösanomat" on nyt ilmestynyt kymmenen vuoden ajan. Ensimmäiset kokeilusivut tein vuonna 1999,
			mutta sännöllinen julkaiseminen alkoi maaliskuussa 2000 ja on jatkunut siitä lähtien kuukausittain ilmestyvinä
			sivuina. Tässä kohdassa on varmaan hyvä hetki luoda pieni katsaus historiaan.
		</teksti>
		<teksti>
			Sivujen tekemisessä oli lähinnä kaksi innoituksen lähdettä. Ensinnäkin oli internetin ja olemassa olevan 
			kotisivutilan tuoma mahdollisuus kertoa meidän kuulumisiamme paikassa, johon kenellä tahansa on koska 
			tahansa vapaa pääsy. Olen aina ollut kovin huono pitämään yhteyttä sukulaisiin ja tuttaviin, mutta internetin
			kautta saattoi helposti kertoa, mitä meille kuuluu. Varsinkin Samin syntymän jälkeen arvelin, että tällaiselle
			"yksisuuntaiselle Facebookille" olisi tarvetta. 
		</teksti>
		<teksti>
			Toinen innoittava tekijä oli ylipäätään tietynlainen viehtymys koodaamiseen. Kysymyshän on yhden sorttisesta
			ongelman ratkaisusta. Silmien edessä näen "vision" sivun ulkonäöstä, jonka sitten yritän tuottaa selainten 
			ymmärtämällä merkkauksella ja ohjelmoinnilla. Hienoa kotisivujen tekemisessä on se, että aloituskynnys on hyvin
			matala, mutta halutessaan vaativampia haasteita voi asettaa loputtomiin.			
		</teksti>
		<teksti>
			Ensimmäisessä harjoitelmassa vuodelta 1999 oli tarinaa ja kuvia Samin syntymästä ja ensimmäisistä elinkuukausista
			sekä Heikinlaaksossa vietetyistä suvun pikkujouluista. Nämä sivut löytyvät vieläkin uutisarkistosta vuoden 1999 alta.
			Sen jälkeen tein oman niin sanotun kotisivun. Siinä oli vain perustiedot itsestäni, perheestä, työstä ja harrastuksista
			ryyditettynä muutamilla kuvilla. Sen ohessa aloin tehdä Samin kotisivua, jonne kirjoittelin Samin kehittymisestä ja 
			jonne talletin kuvia Samista.
		</teksti>
		<teksti>
			Alkuvaiheessa valokuvat oli otettu perinteisellä filmikameralla ja kehitetyt kuvat oli sen jälkeen skannattu digitaaliseen
			muotoon. Toukokuussa 2000 hankin ensimmäisen digikameran ja kuvien ottaminen sekä niiden siirtäminen nettiin
			helpottui huomattavasti. Internet-yhteyteni oli aluksi valinnainen ISDN-yhteys 64 kbit/s nopeudella ja muutenkin käyttäjillä
			oli yleisesti modeemiyhteksiä. Sellaisilla ei järin kummasti surffailtu ja siksi kuvatkin olivat pääosin linkkien takana. 
			Myöhemmin kuvia tuli lisää, mutta tiedonsiirtomäärän pitämiseksi kohtuullisena ne olivat kohtalaisen pieniä ja pakattuja.
			Sama linja on pitkälti jatkunut tähän päivään asti
		</teksti>
		<teksti>
			Vuosien varrella sivut ovat muuttuneet ja kehittyneet. Aluksi tein sivuja Microsoftin FrontPage-ohjelmalla. Se oli sikäli
			helppoa, että sivut pystyi tekemään ymmärtämättä mitään HTML-koodauksesta. Sivun tekstejä ja elementtejä lisättiin 
			samaan tapaan kuin tekstinkäsittelyssä ja ohjelma loi taustalla vastaavan HTML-koodin. FrontPagessa oli kaksi ikävää 
			piirrettä. Toisaalta FrontPage ei aina suostunut tekemään asioita, joita olisin halunnut, ja toisaalta FrontPagen tuottama 
			merkkaus ei ollut mitenkään siistiä ja tyylikästä.
		</teksti>
		<teksti>
			Vuoden 2004 huhtikuussa otin käyttöön CSS-tyylimääritykset. Siinä sivujen ulkoasu (fontit, värit, kuvien koot ym.)
			määritellään erillisessä tiedostossa, johon viitataan kultakin HTML-sivulta erikseen. Joka kerta, kun sivu ladataan,
			selain hakee sekä sivun HTML-koodin että tyylitiedoston ja muodostaa niiden perusteella näytölle halutun sivun.
			Näin muuttamalla tyylimäärityksiä tyylitiedostossa sain yhdellä kertaa muutettu kaikkien sivujen ulkonäköä. Samassa
			yhteydessä myös sivujen HTML-koodi muuttui siistimmäksi, kun sain siivottua niistä turhat tyylimääritykset pois.
		</teksti>
		<teksti>
			Seuraava kehitysaskel tapahtui heinäkuussa 2008. Olin työn puitteissa vähän perehtynyt XML-standardiperheeseen
			ja päätin kokeilla sitä kotisivujen hallinnassa. XML eli "extended markup language" on geneerinen tapa kuvata 
			tietorakenteita. Itse asiassa hyvin kirjoitettu HTML-koodi noudattaa XML-merkintätapaa ja on yksi XML-sovellus.
			HTML-merkkaus on sellaista, jota jokainen selain ymmärtää, mutta yleisesti XML-merkkauksen voi määritellä ihan
			omien tarpeittensa mukaiseksi, kunhan luo sellaisen "sovelluksen", joka osaa kyseistä merkkausta tulkita.
		</teksti>
		<teksti>
			Yksi tapa tulkita XML-merkkausta on luoda XML-muunnos, joka tekee "XML-puurakenteesta" "HTML-puurakenteen".
			Näin syntyy HTML-merkkausta, jota selain ymmärtää. Vielä kun tähän yhdistetään CSS-tyylit, niin ollaan päästy
			yhteen tiedonhallinnan tavoitteeseen, jossa tietosisätö, esitystapa ja ulkoasu hallitaan kaikki erillisinä. Salosten
			sähkösanomissa tähän on päästy.
		</teksti>
		<teksti>
			Xml-kehittelyn rinnalla ja oikeastaan jo ennen sitä, kokeilin yhtä web-tekniikkaa nimittäin Javascriptiä. Javascript
			on "ohjelmointikieli", jolla voi ohjelmoida monenlaista toiminnallisuutta muuten staattiselle sivulle. Monilta sivuilta
			pääsee kuvaesitykseen, johon on koottu kuvia kyseiseltä kuukaudelta tai jostakin tapahtumasta. Kuvaesityksen
			ohjaus (ajastettu kuvien vaihtuminen sekä painonappeihin reagointi) on tehty Javascritpillä.
		</teksti>
		<teksti>
			Mitä tämä kotisivujen tekeminen on antanut? Tietysti se on antanut sitä enemmän, mitä pidempään niitä olen 
			tehnyt. Monet kerrat on palailtu vuosia taaksepäin tarkistamaan jotain asiaa tai vain muistelemaan, mitä kaikkea
			on vuosien varrella koettu. Toivottavasti se on antanut iloa myös kaikille niille, jotka näitä sivuja ovat käyneet
			lueskelemassa. Lisäksi tämä on ollut mielenkiintoinen seikkailu WWW:n ihmeelliseen maailmaan.
		</teksti>
		<teksti>
			Tulevaisuudessakin Salosten sähkösanomat tulee ilmestymään kuukausittain. Toivoisin, että saisin
			kirjoiteltua enemmän juttuja myös tänne päiväkirjapuolelle, mutta se jää nähtäväksi. Joka tapauksessa tervetuloa
			sivuillemme!
		</teksti>
	</juttu>
</paivakirja>
