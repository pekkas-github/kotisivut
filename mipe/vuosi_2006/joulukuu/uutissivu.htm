<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
      <meta http-equiv="Content-Type"
      content="text/html; charset=utf-8">
      <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
<TBODY>
<TR>
<TD>
<H2>Joulukuu 2006</H2>
<HR> </TD>
</TR>
</TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
<TBODY>
<TR>
<!-- Vasen palsta --> 
<TD CLASS="vasen">
<H1>Suvun pikkujoulut</H1>
<IMG CLASS="floikea" SRC="pikkujoulu.jpg">
<P>Pikkujoulua vietettiin Heikinlaaksossa. Porukkaa oli tupa täynnä, niin että hädin tuskin kaikille löytyi istumapaikkaa. Isakssoninen "pikkupojatkin" olivat pitkästä aikaa kaikki paikalla. Vähän olimme huolissamme, kuinka riisipuuro riittää, kun emme ole tottuneet valmistamaan ruokaa tällaiselle suurperheelle. Ainakaan tähteitä ei jäänyt. Toivottavasti kaikki saivat vatsansa kylläiseksi.</P>
<P>Yksi mukava asia oli, että Tiinakin osallistui pikkujouluumme. Meillä oli tunnin mittainen Skype -yhteys Denveriin. Siellä oli kuulemma luntakin, toisin kuin meillä. Yhteys toimi hienosti ja oli hauska kuulla Tiinan ääntä taas pitkästä aikaa.</P>
<H1>Itsenäisyyspäivä</H1>
<IMG CLASS="floikea" SRC="luukki.jpg">
<P>Koko syksy on ollut poikkeuksellisen lämmin ja lunta ei ole ollut kuin hetkittäin maassa. Itsenäisyyspäivä ei tehnyt poikkeusta ja niinpä otimme vaarin kanssa ilon irti ja kävimme pelaamaassa golfia Luukissa. Kenttä oli paremmassa kunnossa kuin kuivan kesän aikana konsanaan. Märkää tosin oli, koska vettä oli sadellut aika runsaasti. Mutta sen verran harvinaista herkkua tällainen on, että kosteus sen enempää kuin talvigreenitkään eivät haitanneet asiaa.</P>
<H1>Multikat</H1>
<IMG CLASS="floikea" SRC="multikka.jpg">
<P>Elisa on vaihtanut kaikille työntekijöilleen ns. palvelupäätelaitteet eli 3G kännykät, joiden hallinta tapahtuu keskitetysti työnantajan standardien mukaisesti. Mekin saimme Mirjan kanssa uudet kännykät taikka "multikoiksi" niitä kai nykyään kutsutaan, kun ovat enemmänkin multimedialaitteita kuin matkapuhelimia.</P>
<P>Minusta hyödyllisimmät ja toimivimmat sovellukset puhelimen lisäksi olivat herätyskello, kamera (vaikkei kauhean hääppöinen olekaan, niin kulkee aina mukana) ja radio. Sami tietysti löysi Mirjan kapulasta jonkun pelin ja sen jälkeen Mirja ei puhelintaan vähään aikaan nähnytkään. Nopeasti Sami olikin perillä pelin saloista, sen verran intensiivistä siihen perehtyminen oli.</P>
<H1>Joulun juhlintaa</H1>
<IMG CLASS="floikea" SRC="tonttu.jpg">
<P>Joulunaika konkreettisesti alkoi Samin koulun joulujuhlista. Kaikki luokat esittivät omat ohjelmansa ja lopuksi rehtori toivotti hyvää joulua ja kiitti vanhempia siitä tuesta, jota koulun jatkamisen puolesta oli annettu. Nurkan kouluhan on jonkun konsulttiselvityksen perusteella lopettamisuhan alla vuonna 2010. Juhlan jälkeen jaettiin luokissa todistukset. Sami saikin oikein hyvän todistuksen.</P>
<P>Jouluaattoa vietimme ukin mummin ja Wegujen kanssa Heikinlaaksossa. Tämä olikin ensimmäinen kerta, kun vietimme jouluaaton kotona. Pikkutonttu jakeli jättiläismäisestä säkistä kaikille mieluisia joululahjoja. Joulupäivänä olimme vastavuoroisesti Weckströmeillä joululounalla ja Tapaninpäivänä olimme kutsuneet mummin ja vaarin syömään.</P>
<P>Joulun välipäivät olimme Samin kanssa kotona, mutta Mirja oli töissä. Kävimme kirjastosta lainaamassa vähän kirjoja ja niitä, sekä pukilta saamiaan kirjoja, Sami innokkaasti lueskeli. Mutta ehkä mieluisin homma kuitenkin oli tietokonepelien pelaaminen. Sami oli kavereiltaan, joilla on vanhempia sisaruksia, oppinut joitain osoitteita, joista löytyi Samin ikäisille sopivia pelejä ja kyllä iskäkin niitä vähän taisi pelata.</P>
<IMG CLASS="floikea" SRC="orvokki.jpg">
<P>Jouluna ei oikeastaan lunta ollut. Hiukan maassa oli valkoista, niin ettei ihan "vihreästä" joulusta voinut puhua, mutta orvokki oli sitä mieltä, että nyt on ihan sopiva hetki alkaa kukkia. Sinnikkäästi se seisoi kivenjuuressa vielä vuodenvaihteen jälkeenkin.</P>
</TD>
<!-- Oikea palsta --> 
<TD CLASS="oikea">
      <H1>Kuukauden s&auml;&auml;</H1>
          <IMG SRC="tahti.jpg">      
          <P>Paikoitellen joulukuun lämpötila oli jopa 10 astetta yli keskiarvon. Kasvit aloittelivat taas kasvuaan. Kastemato luikerteli piha-asfaltilla. Pakkasta oli vain muutamana päivänä, muuten oltiin plussalla. Metsästä löytyi sieniä ja pajuihin ilmestyi pajunkissoja.</P>
      <H1>Kuukauden ajatus</H1>
<IMG SRC="varjot.jpg">
<P>"Vanhemmat rakkaudellaan ansaitsevat kuolemattomuuden huolehtimalla omista lapsistaan."<BR>
J.V.Snellman
</P>
      <H1>Kuukauden kuva</H1>
		     <IMG SRC="pasila.jpg">
         <P>Iltarusko</P>
<!-- <A HREF="albumi/albumi.htm">Syyskuun kuvia</A> -->
     </TD>
    </TR>
  </TBODY>
</TABLE>
<HR>
</BODY>
</HTML>