<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
      <meta http-equiv="Content-Type"
      content="text/html; charset=utf-8">
      <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
<TBODY>
<TR>
<TD>
<H2>Heinäkuu 2006</H2>
<HR> </TD>
</TR>
</TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
<TBODY>
<TR>
<!-- Vasen palsta --> 
<TD CLASS="vasen">
<H1>Kesäterveisiä</H1>
Hei ja tervetuloa kotisivullemme!
<P>Olen kartoittamassa, kuinka ahkerasti sivumme ovat käytössä, joten klikkaa alla olevaa linkkiä ja lähetä meille terveisesi.</P>
<P>Hyvää kesän jatkoa kaikille toivottavat<BR>
Pekka, Mirja ja Sami</P>
<A HREF="../../etusivu/palaute.htm">Lähetä terveiset tästä!</A>

<H1>Huh helteitä</H1>
<IMG CLASS="floikea" SRC="haltiala.jpg">
<P>Heinäkuu oli hyvin lämmin ja erittäin vähäsateinen. Olimme Samin kanssa kahdestaan lomalla heinäkuun puolesta välistä alkaen. Mirjan loma alkoi vasta elokuun alusta.</P>
<P>Ilman sen tarkempia lomasuunnitelmia puuhailtiin yhtä sun toista. Sami pääsi Linnanmäelle Anjan ja Markuksen kanssa (kun omat vanhemmat käyvät vaan pelaamassa golfia). Pyöräiltiin aika paljon. Kävimme Samin kanssa Tekniikan museossa, jossa mekaanisten puhelinkeskusten toiminta oli niin mielenkiintoista, että vahtimestarityttö tuli lopulta ilmoittamaan meille, että museo pitäisi jo sulkea.</P>
<H1>200-vuotisjuhlat Lahdessa</H1>
<IMG CLASS="floikea" SRC="synttarit.jpg">
<P>Aimo, Pirkko ja Kimmo viettivät yhteisiä syntymäpäiviään Lahdessa. Ikää yhteensä 200 vuotta. Kisapaikkana oli Salpausselkä ja Lahden urheilukeskus, aivan hyppyrimäkien juurella. Ruokailun lomassa kuultiin musiikkiesityksiä, ruononlausuntaa ja -laulantaa, itämaista vatsatanssia ja, päivänsankarien vastusteluista huolimatta, myös vähän puheitakin. Ja kesäpäivä näytti parhaita puoliaan.</P>
<P>Kahvia odoteltaessa käytiin tutustumassa näköaloihin ison mäen huipulta. Tuolihissillä noustiin tornin juurelle ja sieltä pikahissillä huipulle. Komeat näkymät korkealta avautuikin toisaalla yli Lahden kaupungin ja toisaalla pitkin Vesijärven laajoja selkiä. Erikoista oli myös se, että samalla kun pienemmistä mäistä todellakin laski hyppääjiä kaikki tamineet yllään, niin ison mäen montussa ihmiset olivat uimassa ja nauttivat helteisestä kesäpäivästä.</P>
<IMG CLASS="floikea" SRC="voitto.jpg">
<P>Kahvin jälkeen tutustuttiin vielä hiihtomuseoon. Siellä lasten suosikkeja olivat mäkihyppysimulaattori ja ampumahiihdon ampumarata. Simulaattorissa Samin tulos oli 105&nbsp;m, Pekan 100&nbsp;m ja Mirjan 68&nbsp;m. Mukavaa oli myös nähdä ihan oikeasti voitettuja olympiamitalleja sekä niitä välineitä, joilla entisaikojen suomalaissuuruudet ovat maatamme hiihtäneet ja hypänneet maailmankartalle.</P>
<H1>Hiidenkirnuja</H1>
<IMG CLASS="floikea" SRC="riisikuppi.jpg">
<P>Teimme retken Askolaan katsomaan yli 10 000 vuotta vanhoja, Suomen komeimpia hiidenkirnuja. Tässä Sami seisoo "Riisikupissa". Maasto ei ollut mitenkään kovin helppokulkuista.</P>
<P>Samalla tutustuimme Itä-Uusmaalaiseen maaseutumaisemaan Porvoonjokilaaksossa sekä edelleen Porvoon vanhaan kaupunkiin. Tuomiokirkko oli hiukan surullisen näköinen. Palanut katto ja päätykolmiot olivat verhoillut kauttaaltaan vihreään harsokankaaseen. Arvelimme, että kirkkoa on käynyt nyt palon jälkeen katsomassa enemmän porukkaa kuin konsanaan sen ollessa ehoisammassa kunnossa.</P>
</TD>
<!-- Oikea palsta --> 
<TD CLASS="oikea">
      <H1>Kuukauden s&auml;&auml;</H1>
          <IMG SRC="piha.jpg">      
          <P>Kuun alku oli helteistä ja poutaista. Rajuja trombeja ja ukkosmyrskyjä oli Keski-Suomessa, mutta  ne eivät osuneet pääkaupunkiseudulle. Sen sijaan oli lähes sateetonta ja vuosikymmeniin kuivin heinäkuu. Ruohikot kulottuivat keltaisiksi ja monista puista alkoi varista lehtiä. Arat punarinnatkin kävivät rohkeasti juomassa vettä vesiastiasta lähes jalkojen juuresta.</P>
      <H1>Kuukauden ajatus</H1>
<IMG SRC="torni.jpg">
<P>Elämä on sitä, mikä tapahtuu sillä aikaa, kun murehdimme menneitä tai suunnittelemme tulevaisuutta.</P>    
      <H1>Kuukauden kuva</H1>
		     <IMG SRC="albert.jpg"><IMG SRC="sami.jpg">
         <P>Hehän ovat kuin kaksi marjaa.</P>
<HR>
<A HREF="albumi/albumi.htm">Heinäkuun kuvia</A>
     </TD>
    </TR>
  </TBODY>
</TABLE>
<HR>
</BODY>
</HTML>
