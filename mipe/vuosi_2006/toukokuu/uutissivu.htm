<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
  <meta http-equiv="Content-Type"
  content="text/html; charset=utf-8">
  <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
<TBODY>
<TR>
<TD>
<H2>Toukokuu 2006</H2>
<HR> </TD>
</TR>
</TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
<TBODY>
<TR>
<!-- Vasen palsta --> 
<TD CLASS="vasen">
<H1>Vappu</H1>
<IMG CLASS="floikea" SRC="erja.jpg">
<P>Vappua vietettiin tänä vuonna kauniissa säässä. Ei ollut tietoakaan tyypillisestä koleasta ja räntäsateisesta vappusäästä. Erja kävi juhlistamassa vappu niin aattoiltana kuin myös vappupäivän aamubrunssilla.</P>
<P>Lämmin sää taisi kuumentaa tunteitakin, sillä VR:n makasiineilla kokkoja polttamaan innostuneet nuoret ottivat yhteen viranomaisten kanssa. Yhteistä ymmärrystä ja kieltä ei löytynyt, joten kovemmat otteet saivat puhua.</P>
<P>Jotakuta tuo homma tuntui jäävän kaivelemaan ja viikko vapun jälkeen makasiinien toinen siipi paloi maan tasalle rajussa ja hurjan näköisessä tulipalossa. Tuhopolttohan se selvästi oli. Toisaalta voi ajatella, että kun makasiinit kuitenkin seuraavana arkipäivänä oli tarkoitus purkaa, niin tulipahan ainakin komea lähtö</P>
<H1>Ulkoilukausi</H1>
<IMG CLASS="floikea" SRC="anja.jpg">
<P>Lämmin sää sai ihmiset taas viihtymään ulkoilmassa. Pyöräilijöiden ja sauvakävelijöiden määrä lisääntyi oikein silminnähden. Autoilijana pitää näinä aikoina olla tarkkana, että taas tottuu pyöräilijöihin liikenteessä. Mekin teimme (ja varsinkin Mirja) useampia työmatkoja pyöräillen. Samin kanssa käytiin pienillä pyöräretkillä, muun muassa Weguilla vappukahveilla.</P>
<P>Terassikausi avattiin varmaan kaikissa kuppiloissa ja ravintoloissa, jotka vain kynnelle kykenivät. Malmilla nautin pariin otteeseen lounaan lämpimässä auringonpaisteessa. Mummi tarjosi meille lounaan. Olimme keskustassa Elielin aukiolla Vltava nimisessä tsekkiläisessä ravintolassa. Nautimme herkullisesta ruoasta ja tsekkiläisestä oluesta. Lounaan jälkeen kävimme ihmettelemässä Kamppia ja tunsimme itsemme maalaisiksi.</P>
<IMG SRC="lounas.jpg">
<P></P>
<H1>Samin kevätjuhlat</H1>
<IMG CLASS="floikea" SRC="kevatjuhla.jpg">
<P>Koulut päättyvät ja vietetään kevätjuhlia. Niin myös eskareissa. Samillakin yksi ajanjakso on päättymässä. Eskari on takana ja syksyllä lähdetään kouluun. Sami menee Nurkan ala-asteen 1 A luokalle. Kävimme pienellä tutustumiskäynnillä koulussa ja Sami tapasi uuden opettajansa ja uudet luokkakaverinsa, joista monet olivat tietysti tuttuja jo päiväkodista.</P>
<H1>Oh Lord, hallelujah!</H1>
<IMG CLASS="floikea" SRC="lordi.jpg">
<P>Vielä jokin aika sitten uskottiin, että Suomi ei hevillä Euroviisuja voita. Se ei kuitenkaan pitänyt paikkaansa. Suomi voitti nimenomaan hevillä. Lordin monsterit nappasivat yhden kaikkien aikojen selvimmistä Euroviisuvoitoista. Protestiääniä tai ei, mutta tosiasia oli, että Lordi oli aidosti epäaito, kun kaikki muut yrittivät olla epäaidosti aitoja. Voitto oli täysin ansaittu.</P>
<P>Voittoa spekuloitiin ja analysoitiin kaikissa medioissa pitkään ja hartaasti. Kirkko ja kaupunki -lehdessä muun muassa todettiin, että Lordi on hetkessä nostanut kirkolliset ilmaisut laajemmin ihmisten huulille kuin mihin kirkko on pystynyt vuosikymmeniin.</P> 
</TD>
<!-- Oikea palsta --> 
<TD CLASS="oikea">
      <H1>Kuukauden s&auml;&auml;</H1>
          <IMG SRC="omenapuu2.jpg">      
          <P>Huhti-toukokuun vaihteeseen osui keväisin tyypillinen, mutta tällä kertaa poikkeuksellisen pitkä, muutaman viikon aurinkoinen ja lämmin jakso. Helleraja rikkoutui monilla paikkakunnilla. Loppukuu olikin sitten aika koleaa, mutta kuitenkin kohtalaisen aurinkoinen. </P>
      <H1>Kuukauden ajatus</H1>
<P>"Ylpiä saa olla, muttei koskaan leuhka."<BR>
Lordi</P>    
      <H1>Kuukauden kuva</H1>
		     <IMG SRC="ketunleipa.jpg">
         <P>Ankeista oloista nousevat monet suuret luomukset.</P>
     </TD>
    </TR>
  </TBODY>
</TABLE>
<HR>
</BODY>
</HTML>
