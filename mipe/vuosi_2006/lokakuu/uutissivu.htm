<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
      <meta http-equiv="Content-Type"
      content="text/html; charset=utf-8">
      <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
<TBODY>
<TR>
<TD>
<H2>Lokakuu 2006</H2>
<HR> </TD>
</TR>
</TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
<TBODY>
<TR>
<!-- Vasen palsta --> 
<TD CLASS="vasen">
<H1>Syyslomaa</H1>
<IMG CLASS="floikea" SRC="tomaatti.jpg">
<P>Samilla oli ensimmäinen loma koulusta - syysloma. Pidimme pari päivää lomaa koko perhe. Säät eivät vain oikein suosineet. Tarkoitus oli vähän, että olisimme korjanneet pihakalusteet varastoon pois talven jaloista, mutta sattuipa sateisin viikonloppu aikoihin ja jäi pihatyöt tekemättä. </P>
<P>Samin koulunkäynti on sujunut ihan mukavasti. Lukeminen vain on ollut pieni tuskailun aihe. Ei siksi, että siinä olisi varsinaisesti mitään ongelmaa, vaan siksi, että Samin mielestä sen pitäisi sujua helposti ja niinkuin vettä vaan, kun kerran koululaisia ollaan. Ja sitten, kun se ei niin helposti sujunutkaan, niin se harmitti. Mutta tunnollisesti Sami on lukemista harjoitellut ja selvää kehitystä siinä on tapahtunut, niinkuin pitääkin. Ja nyt, kun asiasta on päässyt paremmin jyvälle, niin Samia on selvästi alkanut kiinnostaa mainosten ja maitopurkkien ja muiden vastaavien tekstien oma-aloitteinen lukeminen</P>
<P>Samin reippaus on ilahduttanut minua, joka itse olin aikoinaan kovin arka. Eräänä päivänä, kun menin Samia hakemaan, niin hän oli kirjastossa tietokoneen ääressä pelaamassa jotain peliä. Olivat poikien kanssa selvittäneet, miten tietokone varataan kirjastokortilla ja minkälaisia tunnuksia ja salasanoja se vaatii. Olin jotenkin hämmentynyt, että meidän pieni poikamme osaa asioita, joista itse ei ole kovinkaan hyvin perillä.</P>
<H1>Pihan talvikunnostusta</H1>
<IMG CLASS="floikea" SRC="pihatyo.jpg">
<P>Jos oli suunniteltu "pihatalkooviikonloppu" sateinen, niin seuraava viikonvaihde olikin sitten mitä parhain ja tavarat saatiin turvaan - ja viime tipassa. Seuraavalla viikolla tuli melkoisesti lunta ja lämpötila putosi selkeästi pakkasen puolelle. Talvirenkaiden vaihto oli tietysti jäänyt viime tippaan ja ensimmäisenä lumisadepäivänä auto piti jättää puolen kilometrin päähän, kun ei päästy mäen laelle.</P>
<P>Pitkään jatkuneen poikkeuksellisen lämpimän syksyn jälkeen lumi ja pakkanen tulivat tosi nopeasti. Niinpä maisema näytti aika erikoiselta, kun maa oli aivan valkoinen ja osassa puita oli vielä vihreät lehdet.</P>
<H1>Wegut pitkällä lounaalla</H1>
<IMG CLASS="floikea" SRC="wegut2.jpg">
<P>Anja ja Markus olivat syyslounaalla. Taas kerran nautiskeltiin ajan kanssa pidemmän kaavan mukaan. Menulla oli mm. porkkanashotti alkukeittona, poron filettä konjakki-kermakastikkeella, omenapaistosta ja jäätelöä, kahvia ja juustokakkua sekä iltapalaksi vielä juustoja hedelmien ja pähkinöiden kera. Ja tietysti asiaan kuuluvat ruokajuomat. Ihan tulee nälkä tätä kirjoitellessa :)<P>
<H1>Laajakaistaa</H1>
<P>Lokakuun kotisivujen päivitys on ollut vähän myöhässä, koska vaihdoimme vanhan ISDN -liittymämme ADSL:ksi ja lähiverkkokortin hommaaminen koneeseen kesti jonkin aikaa. On tietysti vähän noloa että, menestyneimmän suomalaisen tietoliikenneyhtiön työntekijöillä ei ole kotonaan viimeistä huutoa olevia yhteyksiä ja palveluita käytössään, mutta tämä on vähän periaatteellistakin. Vähemmälläkin kiireellä kerkiää, eikä tekniikka sinällään ole mikään autuaaksi tekevä asia. Välillä oikeastaan hirvittää ajatella, kuinka tekniset laitteet monimutkaistuvat niin sisäiseltä toteutukseltaan kuin käytöltäänkin. Olemme entistä riippuvaisempia tekniikan toimivuudesta ja entistä avuttomampia sen toimimattomuuden edessä.</P>
<P>Ennen uutta tekniikkaa tuli sen verran hitaassa tahdissa, että se kerkisi kypsyä sekä luotettavuutensa että käytettävyytensä osalta tavallisten käyttäjien tasolle. Toisin on nyt. Varsinkin tietotekniikassa uusi tekniikka vanhenee, ennenkuin sitä käyttävät laitteet hajoavat. Kuka silloin jaksaa olla kiinnostunut laadusta ja luotettavuudesta tai käyttäjäystävällisyydestä. Uutta pitää saada koko ajan kaupaksi ja me kuluttajat olemme osaltamme sitä oravanpyörää pyörittämässä.</P>
<P>Ja vauhti vaan tunutuu kiihtyvän. Olemme jatkuvassa kännyköiden, tietokoneiden, kameroiden, digiboxien, telkkareiden ja ties minkä hilavitkuttimien pakonomaisessa päivityskierteessä. Taloudelle se tietää hyvää, mutta tekeekö se meidät onnellisiksi ja miltä näyttää tulevaisuus. Oletteko jo miettineet, mitä teette niille sadoille, kenties tuhansille, digikuville, joita on poltettu gigatavuittain CD-levyille, kun CD:stä muistivälineenä aika jättää ja JPG tallennusmuotona on museotavaraa?</P>
</TD>
<!-- Oikea palsta --> 
<TD CLASS="oikea">
      <H1>Kuukauden s&auml;&auml;</H1>
          <IMG SRC="piha.jpg">      
          <P>Lokakuun alkupuolisko oli selvästi normaalia lämpimämpi. Jonkun verran tuli sadetta, mutta ei mitenkään runsain määrin. Puolenvälin jälkeen ilma alkoi viilentyä ja yöllä oli jo pientä pakkastakin. Muutaman lumihaituvan olimme näkevinämme, kunnes aivan kuun lopussa rävähti kunnolla lunta!</P>
      <H1>Kuukauden ajatus</H1>
<IMG SRC="lupiini.jpg">
<P>"Maailma on muuttunut turvallisemmaksi", väittävät Yhdysvaltain johtajat, ja suomalaiset pakkaavat lentoasemalla lastenruokapurkkeja läpinäkyviin muovipusseihin.</P>    
      <H1>Kuukauden kuva</H1>
		     <IMG SRC="jaakukkia.jpg">
         <P>Jääkristallia</P>
<!-- <A HREF="albumi/albumi.htm">Syyskuun kuvia</A> -->
     </TD>
    </TR>
  </TBODY>
</TABLE>
<HR>
</BODY>
</HTML>
