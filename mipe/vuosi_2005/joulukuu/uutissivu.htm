<!DOCTYPE HTML PUBLIC "-//W3C//DTD HTML 4.01 Transitional//EN">
<HTML>
<HEAD>
<META NAME="Generator" CONTENT="Stone's WebWriter 3.5">
  <META HTTP-EQUIV="Content-Type"
 CONTENT="text/html; charset=iso-8859-1">
  <TITLE>Uutissivu Joulukuu 2005</TITLE>
  <LINK REL="stylesheet" TYPE="text/css"
 HREF="../../tyylit/uutissivu.css">
</HEAD>
<BODY>
<!-- Uutissivun ylätunnistetietojen alue (taulukko) -->
<TABLE>
  <TBODY>
    <TR>
      <TD>
      <H2>Joulukuu 2005</H2>
      <HR> </TD>
    </TR>
  </TBODY>
</TABLE>
<!-- Varsinaisen tekstialueen määrittelevä taulukko -->
<TABLE>
  <TBODY>
    <TR>
<!-- Vasen palsta --> 
     <TD CLASS="vasen">
      <H1>Liikuntaharrastuksia</H1>
			<IMG CLASS="floikea" SRC="sulkis.jpg">
      <P>Liikuntaa pitää harrastaa, että kilot pysyvät kurissa ja hartiat eivät jumitu. Mirja on koko syksyn ajellut ahkerasti pyörällä ja sauvakävellyt. Itse olen vähän sauvakävellyt ja käynyt jopa hölkkälenkillä. Koko perheen harrastuksena on lisäksi ollut sulkapallo. Mirjalla ja ystävällämme Erjalla on ollut kerran viikossa sulkapallovuoro ja olemme Samin kanssa sitä hyödyntäneet. Sami lyö ihan mukavasti sulkaa, ainakin niin kauan kuin jaksaa keskittyä asiaan.</P>
      <H1>Joulun odottelua</H1>
			<IMG CLASS="floikea" SRC="piparit.jpg">
      <P>Sami ja Mirja valmistelivat joulua hyvissä ajoin. Piparit oli paistettu jo marraskuussa ja joulun alla leivottiin kuivakakkua. Itse osallistuin lähinnä glögien maisteluun, niin ja riimiporon valmistamiseen. Siitä huolimatta joulu tahtoo aina tulla jotenkin yllättäen. Emme kuitenkaan ajautuneet minkäänlaiseen paniikkiin. Kinkku hankittiin Hakaniemen hallista ja sehän oli jo enemmän kuin puolioittoa.</P>
      <IMG CLASS="floikea" SRC="joulujuhla.jpg">
      <P>Samin päiväkodissa Katajanmarjat olivat järjestäneet oikein hienon joulujuhlaohjelman. Esitettiin jouluevankeliumia ja Sami kantoi tähteä. Juhlasallissa oli hartaan hämyisä valaistus ja tunnelma.</P>
      <P>Tunnelmaa tosin latisti alituinen salamavalojen räiske ja digikameroiden piipittely (aikoinaan paheksuttiin syvästi digikellojen tasatuntipiipityksiä ja myöhemmin kännyköiden säkkijärvenpolkkia). Vaikutti siltä kuin lehdistö olisi ollut paikalla todistamassa jotain ikimuistoista tapahtumaa. Vaikka kyllähän tässä ikimuistoisesta tapahtumasta toki oli kysymys, mutta tuntuu siltä, että monet vanhemmat elävät lastensa merkkitapahtumat kameran suttuisen kuvaruudun läpi.</P>
      <H1>Jouluaatto</H1>
			<IMG CLASS="floikea" SRC="joulu.jpg">
      <P>Joulua vietettiin mummin ja vaarin luona perinteiseen tapaan. Jouluruoka oli herkullista ja pukki oli tuonut joululahjoja kaikkien toiveiden mukaan. Samilta irotsi hammas kesken jouluaterian ja Jarnon kanssa he irvistelivät kilvan harventuneilla kalustoillaan. </P>
     </TD>
<!-- Oikea palsta --> 
     <TD CLASS="oikea">
      <H1>Kuukauden s&auml;&auml;</H1>
          <IMG SRC="piha.jpg">      
          <P>Pitkään vaikutti siltä, että saamme tänä vuonna mustan joulun, mutta niinpä vain sääennusteista huolimatta jouluksi satoi kunnollinen lumipeite, jota saatiin pihaltakin kolata useisiin kertoihin joulunpyhien aikana.</P>
      <H1>Kuukauden ajatus</H1>
		      <P>"Tärkeää elämässä ei ole se, mitä on  onnistunut keräämään, vaan se mitä on  antanut pois."</P>
      
      <H1>Kuukauden kuva</H1>
		     <IMG SRC="metsa.jpg">
         <P>Maailma on niin avara</P>
     </TD>
    </TR>
  </TBODY>
</TABLE>
<HR>
</BODY>
</HTML>
