<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
<META NAME="Generator" CONTENT="Stone's WebWriter 3.5">
  <meta http-equiv="Content-Type"
 content="text/html; charset=iso-8859-1">
  <title>Uutissivu Syyskuu 2005</title>
  <link rel="stylesheet" type="text/css"
 href="../../tyylit/uutissivu.css">
</head>
<body>
<!-- Uutissivun ylätunnistetietojen alue (taulukko) -->
<table>
  <tbody>
    <tr>
      <td>
      <h2>Syyskuu 2005</h2>
      <hr> </td>
    </tr>
  </tbody>
</table>
<!-- Varsinaisen tekstialueen määrittelevä taulukko -->
<table>
  <tbody>
    <tr>
<!-- Vasen palsta --> <td class="vasen">
      <h1>Kissojen yö</h1>
			<img class="floikea" src="kissat.jpg">
      <p>Syksyisin Korkeasaaressa järjestetään pariin otteeseen ns. kissojen yö. Tapahtuma alkaa illan hämärtyessä ja jatkuu yli puolen yön. Varsinainen juttu on isojen kissaeläinten ruokkiminen. Nehän ovat aktiivisimmillaan öiseen aikaan.</p>
      <p>Porukkaa oli melkoisesti. Autojono Mustikkamaalle alkoi jo Kulosaaressa. Parkkipaikan suhteen kävi tuuria. Päästyämme pysäköintialueen äärimmäiseen peränurkkaan löysimme vielä viimeisen vapaaksi jääneen laillisen ruudun. Siitä sitten lähdimme talsimaan kohti Korkeasaarta.</p>
     <p>Eteneminen päättyi pari sataa metriä ennen sisäänkäyntiä jonon päähän. Sisäänkäynti ei edes näkynyt niin kauas. Onneksi lipun myynti toimi tosi rivakasti ja jonotusaika jäi ihan kohtuulliseksi.</p>
     <p>Eri puolilla Korkeasaarta oli monenlaisia tapahtumia, mm. konsertteja ja elokuvia, mutta tietysti tärkein paikka oli Kissalaakso, jonne väen paljouskin keskittyi. Kunkin häkin ruokinta-aika oli merkitty häkin seinään ja niinpä jo hyvissä ajoin ennen h-hetkeä ikkunoiden ulkopuolella tungeksi sakea joukko isompia ja pienempiä uteiliaita.</p>
     <p>No onnistuimme mekin jotain näkemään. Osa eläimistä jäi nakertamaan iltapalaansa ihan näkösälle, joten väen taas rynnättyä seuraavaan kohteeseen oli mahdollisuus tarkkailla lähemmin isojen kissojen syömäpuuhia. Näimme ainakin ilveksiä ja lumileopardeja ja vilauksia jostakin villikissoista - eläimiä, joista normaalilla Korkeasaarikäynnillä näkee vain aavistuksia. Tiikerikin tallusteli häkissään, mutta leijonat rönöttivät vatsat täynnä.</p>
    <p>Muutaman tunnin kuluttua pois lähtiessämme oli jo jonkin aikaa ollut pilkkopimeätä. Myrskylyhdyt valaisivat tunnelmallisesti reittiämme takaisin Mustikkamaalle johtavalle sillalle. Kun tulimme porteista ulos, havaitsimme, että ulkopuolella oli edelleen yhtä pitkä jono kuin tullessamme ja ihmisiä tuli jonon päähän koko ajan lisää. Olihan se ihan mukava reissu, mutta kyllä sitä porukkaa oli vähän turhan paljon.</p>
      </td>
<!-- Oikea palsta --> <td class="oikea">
      <h1>Kuukauden s&auml;&auml;</h1>
<img src="sauvat.jpg">      
<p>Syyskuussa oli aurinkoisia ja lämpimiäkin päiviä, vaikka öisin oli ajoittain hallaa. Ruska alkoi punertaa, mutta sään lämpeneminen tuntui pysäyttävän sen. Työmatkoja pystyi vielä hyvin ajamaan pyörällä.</p>
      <h1>Kuukauden ajatus</h1>
		<p>"Elämästä ei jäädä eläkkeelle."<br>
Terttu Leivonen: Täysillä eteenpäin</p>
      
      <h1>Kuukauden kuva</h1>
		<img src="vantaa.jpg">
      <p>Ruskaa Vantaanjoella</p>
      </td>
    </tr>
  </tbody>
</table>
<hr>
</body>
</html>
