<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
<META NAME="Generator" CONTENT="Stone's WebWriter 3.5">
  <meta http-equiv="Content-Type"
 content="text/html; charset=iso-8859-1">
  <title>Uutissivu joulukuu 2004</title>
  <link rel="stylesheet" type="text/css"
 href="../../tyylit/uutissivu.css">
</head>
<body>
<!-- Uutissivun ylätunnistetietojen alue (taulukko) -->
<table>
  <tbody>
    <tr>
      <td>
      <h2>Joulukuu 2004</h2>
      <hr> </td>
    </tr>
  </tbody>
</table>
<!-- Varsinaisen tekstialueen määrittelevä taulukko -->
<table>
  <tbody>
    <tr>
<!-- Vasen palsta --> <td class="vasen">
      <h1>Joulu ol' taas</h1>
<img class="floikea" src="sami.jpg">
      <p>Joulukuu sujui aika perinteisesti. Mirja vastasi enimmäkseen joulun valmisteluista. Paisteltiin pipareita ja käytiin Hakaniemen hallissa ostamassa joulukinkku ja poroa. Samin päiväkoti oli järjestänyt vanhemmille vapaaillan ja lapset olivat hoidossa iltakahdeksaan asti.</p>
<p>Joulu oli tänä vuonna vain pidennetty viikonloppu. Jouluaaton vietimme Anjan ja Markuksen luona. Joulupäivänä tarjoilimme joululounasta Weguille ja mummille ja tapaninpäivänä mummille ja vaarille. Ja siinähän ne joulunpyhät olivatkin</p>
<p>Joulupukki toi Samille kaikenlaista mukavaa, mutta legendaarinen Afrikan tähti -peli taisi olla kaikkein mieluisin, sillä joulun jälkeen sitä pelattiin ahkerasti joka päivä.</p>
      <h1>Tilinpäätös 2004</h1>
<p>Vuoteen mahtui useampia ikäviäkin asioita. Vuoden alussa Elisa irtisanoi noin 900 työntekijäänsä. Se ei onneksi koskenut meitä kumpaakaan, mutta ei se silti voinut olla vaikuttamatta tunnelmiin ja mielialoihin työpaikalla. Kriisijohtaminen ilmeni niukkana tiedottamisena ja jatkuvana epävarmuutena. Loppuvuodesta tilanne hiukan helpotti, mutta ruohonjuuritasolla kaivattua uudistumista ei vieläkään näkynyt.</p>
<p>Ukin sairaus osoittautui pahanlaatuiseksi kasvaimeksi keuhkoissa. Saattohoitoa annettiin Meilahdessa ja Malmin sairaalassa. Parantumaton sairaus vei Ukin kesän kynnyksellä. Ukki lepää Malmin hautausmaalla.</p>
<p>Globaalissa mitassa koettiin suuri tragedia heti joulun jälkeen Kaakkois-Aasiassa, jossa maanjäristyksen aihetuttama tsunami surmasi 150 000 ihmistä Thaimaassa, Sri Lankassa, Intiassa, Indonesiassa ja Afrikassa. Mukana meni myös tuhansia lomalla olleita turisteja. Suomalaisia sai surmansa tai katosi noin 150. Vanhempia, lapsia, kokonaisia perheitä jäi palaamatta kotiin.</p>
<p>Mukavampia asioita olivat mm. lomamatkamme Tunisiaan Wegujen kanssa. Vaikka sää ei ollut järin lämmin, niin onhan se aina eksoottista käydä Afrikassa. Mukavia muistoja herätti myös viikonloppu Tiirillä Pesosten kanssa. Siihen viikonvaihteeseen osuivatkin ne harvat lämpimän aurinkoiset ilmat viime kesänä.</p>
<p>Koko vuosi oli hyvin sateinen. Alkuvuodesta tuli lunta runsaasti, kesällä ei ollut mitään pitempiä kuivia jaksoja ja syksykin jatkui tasaisesti melko harmaana ja sateisena. Saimme kokea useampiakin poikkeuksellisen kovia syysmyrskyjä ja loppukesästä rankat vesisateet aiheuttivat huomattavia vesivahinkoja eri puolilla maata. Paikka paikoin juomavesikin oli pari viikkoa juomakelvotonta.</p>
      </td>
<!-- Oikea palsta --> <td class="oikea">
      <h1>Kuukauden s&auml;&auml;</h1>
	
      <p>Alkukuusta ilma lauhtui. Lumi suli ja nurmikot alkoivat vihertää. Mutta viikkoa ennen joulua saatiin lunta, pientä pakkasta ja vähän aurinkoista säätäkin. Luonto peittyi hienon hienoon pumpuliin.</p>
<img src="piha.jpg">
      <h1>Kuukauden ajatus</h1>	
      <p>Epäonnistuminen on paradoksi: lyhyellä tähtäimellä se tuomitaan tyhmyydeksi,
mutta pitkällä tähtäimellä se kypsyy viisaudeksi.</p>
<p></p>
      <h1>Kuukauden kuva</h1>
<img src="manty.jpg">      
<p>Heikinlaaksontie</p>
      </td>
    </tr>
  </tbody>
</table>
<hr>
</body>
</html>
