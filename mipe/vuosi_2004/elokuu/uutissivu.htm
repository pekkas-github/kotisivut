<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <meta http-equiv="Content-Type"
  content="text/html; charset=utf-8">
  <link rel="stylesheet" type="text/css"
 href="../../tyylit/uutissivu.css">
</head>
<body>
<!-- Uutissivun ylätunnistetietojen alue (taulukko) -->
<table>
  <tbody>
    <tr>
      <td>
      <h2>Elokuu 2004</h2>
      <hr> </td>
    </tr>
  </tbody>
</table>
<!-- Varsinaisen tekstialueen määrittelevä taulukko -->
<table>
  <tbody>
    <tr>
<!-- Vasen palsta --> <td class="vasen">
      <h1>Saimaan aalloilla pitkästä aikaa</h1>
      <img class="floikea" src="tiiri.jpg"><p>Kesäloma alkoi elokuun toisella viikolla. Usean vuoden jälkeen olimme verestelemässä muistoja Tiirillä ja Saimaalla Pesosten kanssa. Vietimme viikonlopun Satamasaaressa ja Ruhansaaressa. Pesoset joutuivat lähtemään sunnuntaina takaisin Helsinkiin, mutta me vietimme vielä yhden yön Imatran satamassa.</p>
<p>Samille veneilykokemus oli ensimmäinen. Samia ei tuntunut veneen reunalla kulkeminen pelottavan yhtään. Ei myöskään vedessä läträäminen. Lapset tuntuivat viihtyvän vesileikeissä loputtomiin, mutta kyllä näin aikuisesta vesi tuntui aika vilpoiselta.</p>
<p>Loma alkoi kauniin ja lämpimän sään merkeissä, mutta sunnuntaina palatessamme jouduimme pitelimään sadetta Kutveleen kanavalla ja pieni ukkoskuurokin kulki sivuitsemme. Yö satamassa olikin sitten aika tuulinen ja vettä sataa tihutteli koko maanantaipäivän kotiin palatessamme.</p>
      <h1>Lappeenrannan nähtävyyksiä</h1>
      <img class="floikea" src="hiekkalinna.jpg"><p>Imatralta tullessamme poikkesimme Lappeenrannassa. Kävimme Saimaan kanavalla ja onnistuimme sopivasti paikalle, kun suurta rahtilaivaa juuri sulutettiin ylöspäin. Pikkuhiljaa laiva nousi sulun pohjalta ja porttien auettua se lipui majesteetillisesti kohti Saimaata.</p>
<p>Kanavalta suuntasimme kohti Lappeenrannan satamaa. Sinne oli rakennettu Suomen suuri hiekkalinna: 50 m leveä ja parhaimmillaan 8 m korkea linnoitus. Yhteensä 1,6 miljoonaa kiloa hiekkaa! Veistäjinä oli ollut parikymmentä alan ammattilaista ja koko komeus oli kuorrutettu liima-vesiseoksella kestääkseen myös huonompaakin säätä. Yksityiskohtia oli valtavasti mm. lohikäärme ja Nikolai II:n patsas. Linnaan oli tehty myös lasten kesäteatteri.</p>
 <h1>Vilskettä Puuhamaassa</h1>
      <img class="floikea" src="puuhamaa.jpg"><p>Juuri koulujen alkamisen alla kävimme Tervakosken Puuhamaassa. Mummikin oli mukana. Jos viime vuonna parkkipaikalla oli kymmenen autoa, niin tänä vuonna niitä oli lähemmäs tuhat. Mutta alue on kuitenkin sen verran laaja, että ei voinut mistään tungoksesta puhua, eikä erilaisiin ajoneuvoihin joutunut kovinkaan kauan jonottamaan.</p>
<p>Samin lempparivekotin oli liukumäki, jota laskettiin huovan päällä. Kerta toisensa jälkeen Sami kiipesi torniin ja tuli alas - aluksi äidin kanssa ja lopulta yksinään.</p>
<p>Liikennekaupungissa oli hauska seurata, miten useimmat lapset ajelivat siellä vähän miten sattui, mutta Sami ajeli tarkasti liikennesääntöjen mukaan.</p>
 <h1>Katinkulta</h1>
      <img class="floikea" src="range.jpg"><p>Vietimme perinteisen kaksiviikkoisen Katinkullassa mummin ja vaarin kanssa. Golfatessa säästyimme suurimmalta osin kastumiselta, mutta vettä kyllä satoi tämän tästä, joten kentä oli varsin märkä. Vasta jälkimmäisen viikon lopulla väylät alkoivat selvästi kuivua.</p>
<p>Päivät kuluivat tiiviisti golfin, kylpemisen, syömisen ja ristisanatehtävien merkeissä. Ja tietysti tietokonepelejä pelatessa, sillä mökkeihin oli hankittu tietokonepäätteet, joista pääsi internetiin sekä pelaamaan pelejä. Tosin heti kärkeen salama pimensi koko alueelta puhelin- ja tietokoneyhteydet. Tietokone saatiin onneksi parissa päivässä toimimaan, mutta puhelin oli mykkä koko loman ajan.</p>
</td>
<!-- Oikea palsta --> <td class="oikea">
      <h1>Kuukauden s&auml;&auml;</h1>
      <p>Elokuun alkupuolella osui muutamia kauniita päiviä. Ne olivatkin ensimmäiset hellepäivät sitten toukokuun. Sen jälkeen sää muuttui taas samanlaiseksi epävakaiseksi, kuin mitä se oli ollut koko kesän. Yhtäjaksoisia sadepäiviä ei varsinaisesti ollut, mutta lähes joka päivä saatiin ainakin vähän vettä. Päivälämpötilat jäivät muutamia poikkeuksia lukuunottamatta selvästi alle 20 asteen.</p>
      <h1>Kuukauden ajatus</h1>
		
      <p>"Olet yhtä suuri kuin ne asiat,
joiden annat häiritä itseäsi."<br><br>
Jerry Bundsen
</p>
<img src="nikolai.jpg">
      <h1>Kuukauden kuva</h1>
	<img src="katinkulta_16.jpg">
      <p>Katinkulta väylä 16</p>
      </td>
    </tr>
  </tbody>
</table>
<hr>
</body>
</html>
