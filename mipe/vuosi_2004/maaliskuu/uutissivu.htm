<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="850">
    <tr>
        <td valign="top"><font color="#0000FF" size="2"
        face="Arial"><strong>Maaliskuu 2004</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="4" cellspacing="0" width="850">
    <tr>
        <td valign="top" width="540"><font color="#FF0000"
        size="4"><strong>Lunta tulvillaan</strong></font><div
        align="center"><center><table border="0" cellpadding="0"
        cellspacing="0" width="100%">
            <tr>
                <td valign="top"><font size="2" face="Arial">Talven
                aikana lunta on tullut varsin reippaasti.
                Katollakin sitä oli oikein tuhdisti, jopa niin
                tuhdisti, että lumiesteetkään eivät pystyneet
                lumimassaa pidättelemään, vaan ne tulivat
                ryminällä alas yhdessä lumien kanssa. </font><p><font
                size="2" face="Arial">Täytyy kyllä ihmetellä
                rakentamisen laatua ja logiikka. Kahdessa
                kohdassa lumiesteiden kiinnikkeissä oli
                &quot;säästetty&quot; ja molemista kohdin ne
                rojahtivat alas. Luulisi, että urakoitsijalle
                tulee paljon halvemmaksi tehdä kerralla kunnolla
                kuin käydä jälkikäteen takuutyönä
                korjailemassa virheitä. Vaan kyllä sitä
                muussakin työelmässä tehdään kiirellä ja
                vähillä resursseilla sutta ja sekundaa.</font></p>
                </td>
            </tr>
            <tr>
                <td>&nbsp; </td>
            </tr>
        </table>
        </center></div><hr size="1">
        <p><font color="#FF0000" size="4"><strong>Talvilomaa
        Tunisiassa</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td valign="top" width="100%"><font size="2"
                face="Arial">Lunta ja kylmää lähdimme pakoon
                Tunisiaan, jossa vietimme talvilomaa yhden viikon
                ajan. Lyhyt raportti matkasta löytyy tästä </font>
<A HREF="../../../tunisia2004/index.htm"> 
                <font size="2" face="Arial">linkistä</font></a><font
                size="2" face="Arial">. Itselläni oli hiukan
                ennakkoluuloja Tunisiasta lomanviettopaikkana,
                mutta loppujen lopuksi kokemus olikin oikein
                myönteinen. Tunisiassa yksinkertaiset perusarvot
                ovat kohdallaan toisin kuin meillä länsimaissa,
                jossa itsekkyys, raha ja valta, turhan
                kuluttaminen ja pikakelauksella eläminen
                tuntuvat olevan arvossaan. Ehkä iän karttuessa
                sitä alkaa miettiä, mikä tässä elämässä
                on oleellista ja arvokasta, kun ei täällä
                ikuisesti kuitenkaan olla bailaamassa. Jossakin
                lehdessä aika hyvin todettiinkin, että ihmisen
                vanhentuessa älykkyys laskeutuu päästä
                sydämeen ja muuttuu viisaudeksi.</font></td>
            </tr>
            <tr>
                <td><img src="kartago.jpg" border="1" width="530"
                height="174"></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kuukauden
        ajatus</strong></font></p>
        <div align="left"><table border="0" cellpadding="4"
        cellspacing="0" width="75%">
            <tr>
                <td valign="top" width="50%"><p><em>&quot;Voimme
                olla tietäviä toisten tiedoilla, mutta emme voi
                olla viisaita toisten viisaudella.&quot;<br>
                </em></p>
                </td>
            </tr>
        </table>
        </div></td>
        <td valign="top" width="310"><font color="#FF0000"
        size="4"><strong>Sami 5 vuotta</strong></font><p><font
        size="2" face="Arial">Sami oli kutsunut ensimmäistä
        kertaa synttäreilleen kavereita päiväkodista. Kokemus
        oli meillekin ensimmäinen. Samin lisäksi taloon
        pyyhkäisi viisi pojanviikaria, mutta tuntui niinkuin
        heitä olisi ollut tuplasti enemmän. Sen verran
        eläväisiä ja ujostelemattomia viisi vuotiaat nappulat
        ovat. Onneksi aikaa oli varattu vain puolitoista tuntia
        ja pari pientä ohjelmanumeroa oli takataskussa niin,
        että vauhdin alkaessa kiihtyä liikaa, saatiin pieni
        breikki aikaiseksi.</font></p>
        <p><font size="2" face="Arial"><img src="sami.jpg"
        border="1" width="301" height="277"></font></p>
        <p><font size="2" face="Arial">Mutta mukaavaa tuntui
        pojilla olevan. Tästä </font><a href="../../../sami_5/index.htm" target="_blank"><font size="2" face="Arial">linkistä</font></a><font
        size="2" face="Arial"> löytyy muutama kuva tapahtumasta.</font></p>
        <hr size="1">
        <p><img src="pylvas.jpg" width="249" height="229"></p>
        </td>
    </tr>
</table>
</div>
</body>
</html>
