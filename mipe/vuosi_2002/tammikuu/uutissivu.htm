<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Tammikuu</strong></font><hr size="1">
        </td>
        <td align="right" valign="top"><font color="#0000FF"
        size="2" face="Arial"><strong>27.1.2002</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><p align="left"><font color="#FF0000" size="4"><b><i>Uusi
        vuosi ja euroaika</i></b></font></p>
        <blockquote>
            <p align="left">Vuosi on alkanut uuden rahan
            merkeissä. Ensimmäiset eurot ja sentit ovat
            ilmestyneet kukkaroon samalla kun vanhoista markoista
            yritetään päästä eroon. Kuuden kertotaulua on
            jouduttu verestämään. Oma aikansa menee, ennenkuin
            oppii hahmottamaan, mikä on paljon ja mikä on
            vähän. Tai sitten täytyy toimia niin kuin entinen
            mies, joka ei ymmärtänyt bensan hinnasta
            vouhkaamista: &quot;Ei se muhun vaikuta, mä ostan
            aina satasella&quot;.</p>
        </blockquote>
        <p><font color="#FF0000" size="4"><b><i>Suojakelejä ja
        pakkasia</i></b></font></p>
        <blockquote>
            <p align="left"><a href="piha_2.jpg" target="_blank"><img
            src="piha_2.jpg"
            alt="Räystäät tippuvat ja sitten taas eivät"
            align="right" border="1" hspace="0" width="200"
            height="150"></a>Tammikuun säätilat ovat
            vaihdelleet laidasta laitaan reippaan pakkasen ja
            suojakelien välillä. Lunta on välillä ollut
            runsaastikin ja sitten se on taas sulanut pois.
            Liukkaita kelejä on ollut enemmän kuin
            miesmuistiin. Päälle kymmenen asteen pakkasia on
            ollut paljon. Eläkeläisnaapurit ovat koetelleet
            aamutuimaan rumpukalvojamme raapimalla pihaa
            puhtaaksi ja tuo &quot;tunnelma&quot; piti oikein
            ikuistaa värssyyn:</p>
            <div align="center"><center><table border="0"
            cellpadding="0" cellspacing="0" width="250">
                <tr>
                    <td><p align="left"><em><strong>Naapurisopu</strong></em></p>
                    </td>
                </tr>
                <tr>
                    <td><p align="left"><em>Kello viisi, lunta
                    tullut<br>
                    sentin verran, siivoushullut<br>
                    naapurit jo kolaamassa.<br>
                    Meillä väki nukkumassa.</em></p>
                    </td>
                </tr>
            </table>
            </center></div>
        </blockquote>
        <p align="left"><font color="#FF0000" size="4"><b><i>Hiljaisuudesta</i></b></font></p>
        <blockquote>
            <p align="left"><a href="piha_1.jpg" target="_blank"><img
            src="piha_1.jpg" alt="Lunta ja pakkasta"
            align="right" border="1" hspace="0" vspace="4"
            width="200" height="150"></a>Hiljaisuus on
            nyky-yhteiskunnassa yleellisyyttä. Ainakin
            kaupungeissa. Ympäri vuorokauden, joka hetki, kuuluu
            jostakin taustalta jonkin ihmisen kehittämän
            laitteen tai laitoksen ääni. Olemme niin totteneet
            siihen, ettemme ainakaan tietoisesti kiinnitä siihen
            mitään huomiota. Mutta pysähtykää joskus
            kuuntelemaan ja miettikää, miltä äänimaisema
            tässä paikassa kuulosti 200 vuotta sitten. Mitä
            ääniä ei tuolloin ollut edes olemassa? Silloin
            jotenkin konkretisoituu se &quot;melusaaste&quot;,
            jonka keskellä jatkuvasti elämme.</p>
        </blockquote>
        <p align="left"><font color="#FF0000" size="4"><b><i>Näkökulmien
        &quot;dualismia&quot;</i></b></font></p>
        <blockquote>
            <p align="left">On hyvä muistaa, että yleensä
            kaikkiin asioihin liittyy (vähintäänkin) kaksi
            näkökulmaa. Ei kuitenkaan pidä nähdä niin, että
            ne olisivat toisensa poissulkevia tai toisilleen
            vastakkaisia, vaan pikemminkin toisiaan
            täydentäviä. Maailma ei ole musta-valkoinen,
            pikemminkin kaksiulotteinen.Yhtälailla kuin
            ihmisellä on sekä rationaalinen että
            emotionaalinen puolensa, tarvitaan maailmassa myös
            esimerkiksi tiedettä ja uskoa. On vain huomattava,
            että niitä ei voida mitata samoilla mittareilla,
            niistä ei edes voida keskustella samoilla
            käsitteillä. Tästä syystä olen itsekin kerran
            äänestänyt vihreätä puoluetta. En siksi, että
            vihreät nousisivat valtaan (luoja meitä siltä
            varjelkoon), vaan siksi, että vihreä näkökulma
            säilyisi tasapainottamassa keskustelua ja
            päätöksentekoa. Yhden asian liikkeet johtavat
            yleensä aina turmioon. Olkaamme siis suvaitsevaisia
            ja avarakatseisisa.</p>
        </blockquote>
        </td>
    </tr>
    <tr>
        <td><font color="#FF0000" size="4"><b><i>Samin touhuja</i></b></font><blockquote>
            <p><a href="pikkarainen.jpg" target="_blank"><img
            src="pikkarainen.jpg"
            alt="Talonmies &quot;Pikkarainen&quot;" align="right"
            border="1" hspace="0" width="180" height="249"></a>Sami
            on joissakin touhuissaan niin ison pojan tuntuinen,
            että välillä unohtaa, ettei hän ole vielä edes
            kolmivuotias. Niinpä välillä, kun meinaa pinna
            palaa, pitää yrittää muistaa, ettei tuon
            ikäiseltä voi vielä edellyttää
            pitkäjänteisyyttä ja harkintakykyä. Näkeehän
            sitä itsessäänkin, että monissa asioissa
            lapsellisuus säilyy keski-ikään asti - ja
            pitempäänkin.</p>
            <p>Pikkuhiljaa olemme saaneet käännettyä Samin
            vuorokausirytmiä normaalimpaan suuntaan: ylös ennen
            kahdeksaa ja illalla noin kymmenen aikoihin
            nukkumaan. Toivottavasti tällainen rytmi alkaisi
            vähitelleen vakiintua.</p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p>&quot;Kaikki, mitä voit pitää kuolleessa,
            kylmässä kädessäsi,<br>
            on se, mitä olet eläessäsi antanut pois.&quot;</p>
            <p>Joaquin Miller</p>
        </blockquote>
        </td>
    </tr>
</table>
</div>
</body>
</html>
