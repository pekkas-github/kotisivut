<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Helmikuu</strong></font><hr size="1">
        </td>
        <td align="right" valign="top"><font color="#0000FF"
        size="2" face="Arial"><strong>25.2.2002</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><p align="left"><font color="#FF0000" size="4"><b><i>Vaihtelevia
        säitä helmikuussa</i></b></font></p>
        <blockquote>
            <p align="left"><img src="lunta_1.jpg"
            alt="Talvisia maisemia" align="right" border="1"
            hspace="4" vspace="4" width="300" height="225">Poukkoilevat
            säätilat ovat jatkuneet myös helmikuussa.
            Meikäläisten lapsuudessa se oli varsinainen
            talvikuukausi - paljon lunta ja pakkasta. Nyt on
            koettu lämpimin helmikuu miesmuistiin.</p>
            <p align="left">Tätä kirjoiteltaessa aivan
            helmikuun lopulla oli todella upea sää. Parin
            myrskypäivän ja lumentuolon jälkeen maiseman
            peitti kauttaaltaan kevyt pakkaslumi, aurinko paistoi
            täydeltä terältä ja todella lämmitti. Lumi oli
            mukavasti pakkaslunta ja ilman lämpötila ehkä
            aavistuksen plussan puolella.</p>
        </blockquote>
        <p><font color="#FF0000" size="4"><b><i>Varisten
        turpakäräjät</i></b></font></p>
        <blockquote>
            <p align="left"><img src="piha_1.jpg"
            alt="Lumi peite parhaimmillaan" align="right"
            border="1" hspace="4" vspace="4" width="250"
            height="187">Kauniiseen alkukevään päivään
            liittyi myös hauska varisten kokoontuminen
            läheisessä koivun latvassa.
            &quot;Turpakäräjille&quot; osallistui parisen
            kymmentä harmaatakkia. Kovaäninen keskustelu oli
            varsin mielenkiintoista. Perinteisen raakkumisen
            lisäksi puheenvuoroja käytettiin äänen
            sävyillä, jotka kuulostivat
            &quot;määkimiseltä&quot;, &quot;kastanjettien
            kalkatukselta&quot; ja &quot;kielellä
            naksuttelulta&quot;. Enpä ole aikaisemmin
            kiinnittänyt huomiota varisten ääntelyn
            moninaisuuteen. Tuntui myös siltä, että jokaisella
            yksilöllä oli aivan omanlaisensa ääni.</p>
        </blockquote>
        <p align="left"><font color="#FF0000" size="4"><b><i>Pyhäpäivä</i></b></font></p>
        <blockquote>
            <p align="left"><img src="lyhty_1.jpg" align="right"
            border="1" hspace="4" width="190" height="300">Televisiouutisissa
            kerrottiin, kuinka nykyihmiselle pyhäpäivän
            merkitys on hengellisessä mielessä hämärtynyt
            (&quot;pyhitä lepopäivä&quot;). Sunnuntai on
            useimmiten kuin mikä tahansa vapaapäivä, joka
            hyödynnetään kotiaskareisiin, siivoamiseen -
            nykyään jopa kaupassa käynti on mahdollista. Ja
            sunnuntai-iltana jo valmistaudutaan seuraavan viikon
            koitoksiin työssä.</p>
            <p align="left">Onhan se tietysti niinkin, että
            vaikkei tuota hengellistä puolta niin
            painottaisikaan, niin kyllähän sunnuntai
            kannattaisi ihan tietoisesti ja hyvällä omalla
            tunnolla &quot;uhrata&quot; akkujen lataamiseen,
            rentoutumiseen, kiireettömyyteen, hiljaisuuteen ja
            jouten oloon. </p>
        </blockquote>
        </td>
    </tr>
    <tr>
        <td><font color="#FF0000" size="4"><b><i>Samin touhuja</i></b></font><blockquote>
            <p><img src="sami.jpg" align="right" border="1"
            hspace="4" width="150" height="162">Samilla alkaa
            maaliskuun alusta uusi vaihe elämässä -
            päiväkoti. Mirja palaa taas töihin ja Sami menee
            hoitoon. Asiasta on keskusteltu ja Sami on muutamia
            kertoja varovasti käynyt jo tutustumassa paikkaan ja
            hoitotäteihin. Alku voi tietysti olla vähän outoa,
            kun Samilla ei varsinaisesti ole ollut saman
            ikäisiä kavereita, mutta uskomme, että hän kyllä
            nopeasti tottuu päiväkotielämään. Toivotaan,
            että pahemmilta korva- ym. taudeilta
            vältyttäisiin.</p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p>&quot;Onnellisuus on tyytymistä.&quot;</p>
            <p>Einojuhani Rautavaara</p>
        </blockquote>
        </td>
    </tr>
</table>
</div>
</body>
</html>
