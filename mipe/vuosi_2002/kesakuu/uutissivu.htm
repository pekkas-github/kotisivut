<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="750">
    <tr>
        <td valign="top"><font color="#0000FF" size="2"
        face="Arial"><strong>Kesäkuu</strong></font><hr size="1">
        </td>
        <td align="right" valign="top"><font color="#0000FF"
        size="2" face="Arial"><strong>30.6.2002</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="750">
    <tr>
        <td colspan="2"><p align="left"><font color="#FF0000"
        size="4"><b><i>Kesäkuu alkuun aurinkoisissa merkeissä</i></b></font></p>
        <blockquote>
            <p align="left"><img src="piha_1.jpg"
            alt="Nokkos-pinaattilettuja paistamassa muurikalla"
            align="right" border="1" hspace="5" width="250"
            height="214">Lämpimät ja kauniit ilmat senkuin ovat
            jatkuneet. Loppukuusta on ollut hiukan
            epävakaisempaa, mutta se ei ole haitannut golfin
            peluuta eikä ulkona kokkaamista. Pihalla on
            grillattu ja paisteltu muurinpohjalettuja. Mansikoita
            on osteltu lähes päivittäin ja kyllä niistä
            kannattanutkin nauttia. Jakomäen ostoskeskuksesta
            olemme saaneet oikein hyviä ja makeita marjoja. </p>
            <p align="left">Mirja alkoi kesäkuun alusta tehdä
            kuuden tunnin työpäivää. Tällainen mahdollisuus
            on ainakin niin kauan kun Sami on alle kouluikäinen.
            Palkassa se tietysti näkyy jonkin verran, mutta
            kyllä työaikojen joustavuudesta sen verran
            kannattaa maksaa.</p>
        </blockquote>
        </td>
    </tr>
    <tr>
        <td valign="top"><p align="center"><img src="piha_3.jpg"
        alt="Ulkona ruoka maistuu paremmalta" align="top"
        border="1" width="233" height="185"></p>
        <p align="center">&nbsp;</p>
        </td>
        <td valign="top"><p align="center"><img src="piha_2.jpg"
        alt="Tavoista ei tingitä pihaoloissakaan" align="top"
        border="1" width="250" height="186"></p>
        </td>
    </tr>
    <tr>
        <td colspan="2"><font color="#FF0000" size="4"><b><i>Kulttuuria
        ristiin rastiin</i></b></font><blockquote>
            <p>Minulla oli kesälomaa kaksi viikkoa juhannuksen
            molemmin puolin. Mirja oli töissä ja Sami
            päiväkodissa. Täytyy kyllä sanoa, että yksin
            vietetystä lomasta puuttuu jotakin, kun ei voi jakaa
            asioita perheen kanssa.</p>
            <p><img src="niitty.jpg" alt="Lupiineja poimimassa"
            align="right" border="1" hspace="5" width="250"
            height="213">No käytin tilaisuutta hyväkseni ja
            kävin tutustumassa Kiasmaan, jonne Mirja ei ole
            ollut halukas lähtemään. Rakennus on vähän
            sokkeloisen tuntuinen ja siellä olisi kaivannut
            selviä opasteita, miten se olisi tarkoitus kulkea
            läpi. Ovetkin kun olivat tummennettua lasia ja
            automaattisesti aukeavia liukuovia, joten en aluksi
            niitä edes oviksi tajunnut. Mitä teoksiin tulee,
            niin epäilen vahvasti, että useimmilla
            taiteilijoista on joku ruuvi löysällä.</p>
            <p>Kesäkuussa kävimme myös <a
            href="../../sahkeet/209.htm" target="uutisruutu">Korkeasaaressa</a>
            ja <a href="../../sahkeet/210.htm"
            target="uutisruutu">Haagan rhodopuistossa</a>.
            Niistä oli muutamia kuvia sähkeuutisissa. Muuten on
            sitten harrasteltu ruumiin kulttuuria,
            pyöräilemällä ja golfaamalla ja ulkoilemalla.</p>
        </blockquote>
        </td>
    </tr>
    <tr>
        <td colspan="2"><p align="left"><font color="#FF0000"
        size="4"><b><i>Juhannusta Ristinummella</i></b></font></p>
        <blockquote>
            <p align="left"><img src="ristinummi.jpg"
            alt="Juhannusaattoa Ristinummella" align="right"
            border="1" hspace="5" width="301" height="226">Juhannusaattoa
            vietimmä jälleen Ristinummella Markuksen ja Anjan
            mökillä. Juhannusaatto oli sateinen ja varsinkin
            tuulinen, joten nautimme pöydän antimista ja
            jalkapallosta sisätiloissa. Vasta jälkeenpäin
            keksimme, että olisihan juhannusta voinut viettää
            vasta juhannuspäivänä, joka oli lämmin ja
            aurinkoinen. </p>
        </blockquote>
        <p align="left"><font color="#FF0000" size="4"><b><i></i></b></font>&nbsp;</p>
        <p align="left"><font color="#FF0000" size="4"><b><i></i></b></font>&nbsp;</p>
        <p align="left"><font color="#FF0000" size="4"><b><i>Metsätöitä
        naapurin pihalla</i></b></font></p>
        <blockquote>
            <p align="left"><img src="puu.jpg"
            alt="Huimapäinen puunkaataja" align="right"
            border="1" hspace="5" width="200" height="267">Naapurin
            isäntä kyllästyi suurien haapojen levittämiin
            roskiin ja päätti kaadattaa kaikki tontillan olevat
            haavat sekä yhden koivun. Meille se merkitsi lisää
            valoa pihallemme iltaisin. Puut olivat talojen
            välissä, joten ne piti karsia ensin pystyyn ja
            sitten pätkiä latvasta alkaen puolen metrin
            mittaisiksi pölleiksi. Oli oikein ilo katsella,
            miten ammattimies homman hoiti tolppakengät jalassa
            ja pelit sun vehkeet narujen varassa vyöstä
            roikkuen. Työ vaatii kyllä hyvää kuntoa ja voimaa
            ja kovan pään, jota ei rupea huimaamaan notkuvassa
            puunlatvassa. </p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p>Rugby on huligaanien peli, jota harrastavat
            herrasmiehet.<br>
            Jalkapallo on herrasmiesten peli, jota harrastavat
            huligaanit.</p>
        </blockquote>
        </td>
    </tr>
</table>
</div>

<p>&nbsp;</p>
</body>
</html>
