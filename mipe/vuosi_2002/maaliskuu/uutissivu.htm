<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Maaliskuu</title>
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Maaliskuu</strong></font><hr
        size="1">
        </td>
        <td align="right" valign="top"><font color="#0000FF"
        size="2" face="Arial"><strong>31.3.2002</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><p align="left"><font color="#FF0000" size="4"><b><i>Kevättä
        kohti</i></b></font></p>
        <blockquote>
            <p><img src="piha.jpg"
            alt="Maaliskuun lopun tilanne pihamaalla"
            align="right" border="1" hspace="0" width="350"
            height="262">Kevätpäivän tasaus on ohitettu ja
            päivä on yötä pidempi. Kesäaikaankin
            siirrytään tuota pikaa. Päivälämpötilat ovat
            plussan puolella ja lumi sulaa hyvää vauhtia.
            Muutama viikko sitten tehdystä lumiukosta on
            jäljellä vain pieni nyppylä ja sen viereen
            pudonnut pipolakki. Muuttolintuja on alkanut näkyä
            pihamaalla - mustarastas ehkä kaikkein
            näyttävimpänä. Oravat ovat jo puolittain
            vaihtaneet harmaan talviturkkinsa ruskeaan
            kesäasuun. </p>
        </blockquote>
        <p><font color="#FF0000" size="4"><b><i>Mirja töihin</i></b></font></p>
        <blockquote>
            <p align="left">Mirja palasi työelämään runsaan
            kolmen vuoden hoitovapaan jälkeen. Entinen Helsingin
            Puhelimen tekniikkalohko on nykyään yhtiö
            nimeltään Elisa Networks. Työt eivät tosin ole
            kovin radikaalisti muuttuneet, mutta tietysti
            vanhojenkin asioiden kanssa riittää taas opettelua.
            Työmatka ei ole paras mahdollinen, sillä Mirja on
            töissä Talissa, Länsi-Helsingissä ja me taas
            asumme ihan kaupungin koillisnurkassa. </p>
        </blockquote>
        <p align="left"><font color="#FF0000" size="4"><b><i>Sami
        päiväkotiin</i></b></font></p>
        <blockquote>
            <p align="left">Sami aloitti päiväkotielämän
            Suurmetsän päiväkodissa, Tiitiäisten ryhmässä,
            jossa on alle neljä vuotiaita nassikoita. Matkaa
            päiväkotiin on nelisen kilometriä. Lähiseudun
            päiväkodit olivat kovin täynnä, joten lähempää
            emme paikkaa saaneet. Kesän lopulla valmistuu uusi
            päiväkoti ihan muutaman sadan metrin päähän
            meiltä ja toivomme, että Sami saisi paikan sieltä.
            Nyt heitän Samin aamulla töihin mennessäni hoitoon
            ja haen illalla kotiin tullessani.</p>
            <p align="left">Samin oleminen päiväkodissa on
            alkanut oikein hyvin. Sami menee joka aamu
            mielellään hoitoon ja huikkaa vaan että
            &quot;Heippa&quot; ja menee aamupalalle. Sami on
            kuulemma ollut vähän ujon oloinen, mutta se voi
            olla alkukankeutta - eihän Sami ole juurikaan ollut
            saman ikäisten lasten kanssa. Päiväsyöminen on
            ollut välillä vähän nihkeää, mutta muuten on
            mennyt tosi hyvin, mikä on tietysti helpotus meille
            vanhemmille.</p>
            <p align="left"><img src="synttari.jpg"
            alt="Kolmevuotissynttäripäivä" align="right"
            border="1" hspace="0" width="350" height="262">On
            aika jännää, että Sami touhuaa päivisin asioita,
            joista meillä ei oikeastaan ole mitään tietoa.
            Hoitotädit toki vähän kertovat, mitä kaikkea
            päivisin on tehty, mutta muuten ollaan Samin omien
            selostusten varassa. On tosi hyvä, että
            päiväkodissa opetellaan kaikenlaisia asioita, jotka
            kotona saattaisiavat jäädä vähemmälle. Siellä
            on mm. harrasteltu piirtämistä, askartelua, pieniä
            rektiä ja laulamista. Havaitsimme, että Sami on
            oppinut ihan uusia laulujakin.</p>
            <p align="left">Samin kolmivuotissynttärit
            ajoittuivat pääsiäisen alle. Sukulaisten menojen
            vuoksi synttäreitä vieteltiin pitkin viikkoa
            usemapaankin kertaan. Sähkeuutisista voi käydä
            katsomassa vuosivertaila siitä, miten Sami on
            kasvanut kolmen vuoden aikana.</p>
        </blockquote>
        <p align="left"><font color="#FF0000" size="4"><b><i>Pääsiäinen</i></b></font></p>
        <blockquote>
            <p align="left"><img src="brunssi.jpg"
            alt="Pääsiäisbrunssi, Saloset x2 ja Isakssonit"
            align="right" border="1" hspace="0" width="350"
            height="262">Pääsiäisen molemmin puolin oli
            Pekalla kolmisen viikkoa lomaa. Lomaa oli jäänyt
            vähän rästiin, kun viime kesänä tuli pidettyä
            vain kolme viikkoa syksyn kynnyksellä Katinkullassa
            ja Punkaharjulla.</p>
            <p align="left">Perinteistä pääsiäisbrunssia
            nautittiin Mummin ja Vaarin luona. </p>
        </blockquote>
        </td>
    </tr>
    <tr>
        <td><blockquote>
            <p>&nbsp;</p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p><font face="Arial">MYÖTÄTUNTO</font></p>
            <p>Kuninkaalla<br>
            vatsanpuru:<br>
            koko maalla<br>
            paasto, suru.</p>
            <p>Mökki lesken<br>
            tulta valaa:<br>
            - Lounas kesken;<br>
            antaa palaa!</p>
        </blockquote>
        <blockquote>
            <blockquote>
                <blockquote>
                    <p>Lauri Viita</p>
                </blockquote>
            </blockquote>
        </blockquote>
        </td>
    </tr>
</table>
</div>
</body>
</html>
