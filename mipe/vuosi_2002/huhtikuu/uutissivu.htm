<html>

<head>
<META NAME="Generator" CONTENT="Stone's WebWriter 3.5">
<meta http-equiv="Content-Type"
content="text/html; charset=iso-8859-1">
<title>Huhtikuu</title>
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Huhtikuu</strong></font><hr size="1">
        </td>
        <td align="right" valign="top"><font color="#0000FF"
        size="2" face="Arial"><strong>30.4.2002</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><p align="left"><font color="#FF0000" size="4"><b><i>Lämmintä
        ja aurinkoista</i></b></font></p>
        <blockquote>
            <p><img src="pihakuva.jpg"
            alt="Pihakuva huhtikuun lopulla" align="right"
            border="1" hspace="5" vspace="5" width="225"
            height="169">Tänä vuonna ei voi sanoa, että kevät
            olisi tullut kovin keikkuen. Pikemminkin se
            hyökkäsi hyvin määrätietoisesti useamman viikon
            mittaisen aurinkoisen ja lämpimän jakson
            saattelemana. Luonto on ottanut varaslähdön
            kesään: puissa on isot kukinnot ja pensaissa jo
            kohtalaisen kokoiset lehdet. Naapurissa pörräsi
            ruohonleikkuri ja ensimmäinen
            västäräkkipariskuntakin bongattiin pihanurmikolla
            hyönteisiä pyydystämässä.</p>
            <p><img src="terassi.jpg" align="left" border="1"
            hspace="5" vspace="5" width="200" height="174">Lämmintä
            on ollut parhaimmillaan päälle 15 astetta ja
            ensimmäisistä &quot;terassihetkistä&quot; on
            päästy nautiskelemaan. Vapun kunniaksi kannettiin
            pihakalusteet terassille. </p>
            <p>Siitepölykausi oli harvinaisen pitkä. Lepän
            pölytys on kiusannut hyvinkin maaliskuun alusta
            alkaen ja nyt ollaan suoraan siirtymässä koivun
            pölinään. </p>
            <p>&nbsp;</p>
        </blockquote>
        <p><font color="#FF0000" size="4"><b><i>Uusia leluja</i></b></font></p>
        <blockquote>
            <p align="left">Auton vaihdosta oli erikseen
            mainintaa <a href="../../sahkeet/206.htm"
            target="_blank">sähkeuutisissa</a>. Sehän ei
            sinällään mitään investointeja vaatinut, kun on
            firman &quot;liisaama&quot;. Mutta toinen pitempään
            jo mielessä ja tarpeissa ollut hankinta oli uusi PC.
            Niinpä tuli hankituksi uusi Dell-merkkinen härveli
            Windows XP -käytöjärjestelmällä, joka tietysti
            on monin tavoin eri näköinen kuin edeltäjänsä.
            Niinpä koneen virittelyn takia kotisivujen
            päivityskin on hiukan myöhässä. </p>
            <p align="left">Koneiden kehitystahti on ollut
            hurjaa, kun katselee asiaa ensimmäisen PC-koneeni
            näkökulmasta, jonka hankin vuonna 1985. Koneet
            osaavat tehdä automaattisesti teknisiin
            yksityiskohtiin liittyvät asiat, joten käyttäjä
            voi keskittyä oleelliseen eli laitteen ja
            sovellusten hyödyntämiseen. Varjopuolena on
            tietysti se, että nykyään ei ole aavistustakaan
            siitä, mitä koneen syövereissä tapahtuu. No hyvä
            näin, niin kauan kuin kaikki toimii ja sujuu
            niinkuin pitää. Mutta jos ilmenee ongelmia, niin
            käyttäjä on koneensa kanssa jokseenkin yhtä
            avuton kuin nykyaikaisten autojen kanssa.</p>
            <p align="left">Yksi mietityttävä asia on
            digitaaliset tallenteiden arkistointi. Erilaisia
            hengentuotoksiahan on tarkoitus säilyttää
            vuosikymmeniä, jopa tuleville sukupolville.
            Digitaalinen tallenne vaatii kuitenkin aina jonkin
            laitteen ja ohjelmiston, jotka osaavat lukea
            tallennusmediaa ja muuttaa bittimössön ihmisen
            aisteilla ymmärrettävään muotoon. Löytyykö
            viidenkymmenen vuoden päästä järjestelmä, joka
            osaa lukea CD-ROMille talletettuja JPEG-kuvia tai
            Word-dokumentteja? Olemmeko loppumattomassa
            tallennusvälineiden ja tietoformaattien
            konversiokierteessä?</p>
        </blockquote>
        <p align="left"><font color="#FF0000" size="4"><b><i>Samin
        kuulumisia</i></b></font></p>
        <blockquote>
            <p align="left"><img src="batman.jpg"
            alt="Pikkuinen lepakkomies" align="left" border="1"
            hspace="5" vspace="5" width="155" height="300">Samilla
            on päiväkodissa kaikenlaista hauskaa toimintaa ja
            välillä on erilaisia teempäiviä. Ennen vappua oli
            naamiaispäivä, johon Sami varustautui lepakkomiehen
            tamineissa.</p>
            <p align="left">Lähistöllemme on valmistumassa uusi
            päiväköti - Päiväkoti Savotta - ja saimme
            tiedon, että Sami pääsee sinne elokuun alusta.
            Olemme Samin kanssa seuranneet päiväkodin
            valmistumista. Täytyy sanoa, että ainakaan tällä
            hetkellä se ei ole kauneudella pilattu. Se on kuin
            massiivinen kiila, joka ilmeisesti väritykseltään
            tulee olemaan varsin tumma. Naapurit tiesivät
            kertoa, että rakennukseen tulisi turvekatto. <img
            src="savotta.jpg"
            alt="Päiväkoti Savotan rakennustyömaata"
            align="right" border="1" hspace="5" vspace="5"
            width="300" height="177"></p>
        </blockquote>
        <p align="left">&nbsp;</p>
        </td>
    </tr>
    <tr>
        <td><p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p>&quot;If it works, don't fix it!&quot;</p>
        </blockquote>
        <blockquote>
            <blockquote>
                <blockquote>
                    <p>PC-käyttäjän ensimmäinen
                    perussääntö</p>
                </blockquote>
            </blockquote>
        </blockquote>
        </td>
    </tr>
</table>
</div>
</body>
</html>
