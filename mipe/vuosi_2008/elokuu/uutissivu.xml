<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Elokuu 2008">
	<metatiedot>
		<vuosi>2008</vuosi>
		<kuukausi>Elokuu</kuukausi>
	</metatiedot>
	<tapahtumat>
		<tapahtuma otsikko="Länsirannikon kierros">
			<kappale>
				<kuva tiedosto="albumi/rauma.jpg" muoto="vaaka" kuvaus="Vanhan Rauman raatihuone kauppatorin laidassa" />
				<teksti>
				Jotta kesäloma ei olisi mennyt ihan kotona lusimiseksi, päätimme piipahtaa Eilan ja Joukon luona
				Kauhajoella. Pohjanmaalla, ja ylipäätään Länsi-Suomessa, tulee käytyä erittäin harvoin, joten nyt
				oli hyvä tilaisuus tehdä länsirannikon kierros ja yökortteerikin järjestyi näin näppärästi.
				</teksti>
			</kappale>
			<kappale>
				<teksti>
				Menomatkalla päätimme poiketa parissa rannikkokaupungissa. Ensin kiertelimme vanhan Rauman
				kapeilla kujilla ja nautimme siellä päivällistä. Alue oli muuten idyllinen, mutta autoliikennettä
				oli kuin Mannerheimintiellä! Vain kärsivällisellä odottelulla sain otettua sellaisia valokuvia, joissa
				ei näkyny kovin montaa autoa.
				</teksti>
			</kappale>
			<kappale>
				<teksti>
				Raumalta suuntasimme Kristiinankaupunkiin. Se oli vielä vanhaa Raumaakin idyllisempi pikkukaupunki.
				Puutalot olivat kallellaan  mikä mihinkin suuntaan. Talovanhukset olivat aivan kadun reunassa kiinni niin, 
				että ovista joutuu astumaan suoraan kadulle. Ihmettelimme, että miten niin pieneen kaupunkiin voi 
				mahtua kolme kirkkoa ja kaksi jalkapallostadionia, joissa kummassakin oli ottelu meneillään, sekä 
				vielä kartanon kokoinen S-Market. Ehkä se on sitä pohjalaista mielen mahtavuutta.
				</teksti>
			</kappale>
			<kappale>
				<kuva tiedosto="albumi/kainasto.jpg" muoto="vaaka" kuvaus="Joukon ja Eilan talo Kauhajoella" />
				<teksti>
				Pari päivää pidimme kortteeria Joukon ja Eilan luona Kainastossa. Pelailtiin mölkkyä ja syötiin marjoja.
				Katsastettiin Joukon veistämää arkkua verstaalla ja Eilan kutomia hienoja pajukudonnaisia. Naapurin
				isäntä kävi ovelta ovelle myymässä kananmunia ja hunajaa. Ostettiin muutama purkki hunajaa ja 
				Eilalta saatiin tiun verran kananmunia kotiin vietäväksi.
				</teksti>
			</kappale>
		</tapahtuma>
		<tapahtuma otsikko="Ähtäri">
			<kappale>
				<kuva tiedosto="albumi/topi.jpg" muoto="pysty" kuvaus="Topi-karhu tähyää ruokaa" />
				<teksti>
				Kauhajoelta teimme päivämatkan Ähtärin eläinpuistoon. Ajoimme mennen tullen myös kuulun Tuurin
				kyläkaupan (tai kauppakylän) ohitse, mutta tyydyimme kauhistelemaan sitä vain matkan päästä  
				pysähtymättä.
				</teksti>
			</kappale>
			<kappale>
				<teksti>
				Ähtäri oli hieno kokemus. Näimme paljon tuttuja eläimiä ja varsin luonnonläheisissä oloissa. Puistolenkin
				pituus oli vain pari kilometriä, mutta saimme sillä kulumaan useita tunteja. Oli peuroja, kauriita, hirviä, susia,
				kanalintuja, upeasti toitottavia kurkia. Harvinaisempaa väriä ja tuulahdusta ulkomailta antoivat lumileopardi 
				ja visentit.
				</teksti>
			</kappale>
			<kappale>
				<teksti>
				 Mutta ehdoton vetonaula oli Topi-karhu, joka malttamattomana ruokaa odotellessaan kiipesi monimetrisen
				 tolpan nenään kurkkimaan aitauksen muurin yli, missä hoitaja oikein viipyy. Nokka pystyssä se nuuhki,
				 mitä herkkuja mahtaa olla tulossa. Ja lopulta, kun ruoka lensi sen nenän eteen, pettymys oli suuri, koska
				 se oli kalaa, joka ei ole Topin suurinta herkkua. Vielä se hetken aikaa norkoili hoitajan suuntaan, josko
				 sieltä heltiäisi vähän omenoita, mutta kalaan sen oli pakko tyytyä ja sitä se lähti sanan mukaisesti pitkin
				 hampain roikottamaan vesialtaaseen pestäväksi.
				 </teksti>
			</kappale>
		</tapahtuma>
		<tapahtuma otsikko="Lentopalloa">
			<kappale>
				<teksti>
				Reipas kuntoliikunta on viime vuosina jäänyt aika vähiin. Mielessä on ollut, että lentopalloa voisi olla 
				mukava vielä vähän pelailla. Töissä yhden työkaverin kautta pääsinkin Tapanilan Erän lentopalloharjoituksiin. 
				Ensimmäisillä kerroilla tunsin itseni aika kömpelöksi ja maan vetovoima oli jotenkin lisääntynyt,
				mutta kaiken kaikkiaan kyllä nautin liikunnasta. Yläselän pitkään kireänä olleet lihaksetkin herkesivät
				kipuilemasta aamuisin. Eivät ne ilmeisesti muuta kaivanneet kuin kunnon liikuntaa.
				</teksti>
			</kappale>
		</tapahtuma>
		<tapahtuma otsikko="Suomi-Ruotsi -maaottelu">
			<kappale>
				<kuva tiedosto="albumi/ottelu.jpg" muoto="pysty" kuvaus="Maaottelutunnelmaa olympiastadionilla" />
				<teksti>
				Samin koulussa, ja ilmeisesti muissakin kouluissa, oli jaossa vapaalippuja halukkaille Suomi-Ruotsi 
				yleisurheilumaaotteluun olympiastadionille. Mekin saimme kaksi lippua ja lähdimme miehissä seuraamaan
				ensimmäisen kisapäivän tapahtumia.
				</teksti>
			</kappale>
			<kappale>
				<teksti>
				Sää oli poutainen, mutta hiukan tuulinen ja varsin kolea. Pukeuduimme lämpimästi, mutta yhtään ei ollut 
				liikaa vaatetta mukana. Perjantai-illan ohjelma alkoi kuudelta ja kesti kolme ja puoli tuntia. Arvelin, että 
				lähdemme hyvissä ajoin ennen loppua kotiin, ja itse olisin ihan mielelläni lähtenytkin, mutta Sami viihtyi 
				aivan loppuun asti, joten istuimme yhtä pientä jalottelutaukoa lukuun ottamatta koko illan kovilla puupenkeillä
				takapuolet puuduksissa.
				</teksti>
			</kappale>
			<kappale>
				<teksti>
				Lehdissä hehkuteltiin, että yleisöä oli runsaasti paikalla kannustamassa, mutta minusta katsomossa oli
				aika paljon tyhjää. Näin amatöörinä en myöskään oikein osannut kokea mitään suurta  urheilujuhlan
				tuntua tai kannustuksen huumaa tai sähköistä naapurusten välistä kisatunnelmaa. Enemmän se oli penkillä 
				värjöttelyä ja kentälle tihrustelua, jotta olisi onnistunut näkemään urheilijoiden suorituksia. Kenttä	kuulutus 
				oli kyllä erinomainen ja sen avulla tiesi, mitä missäkin oli tapahtumassa, mutta piipuhyllyltä
				katsottuna useimmat suoritukset näyttivät kovin paljon vaatimattomammilta kuin televisiosta nähtynä.
				</teksti>
			</kappale>
			<kappale>
				<teksti>
				Kotona katselin nauhoitettuja pätkiä päivän tapahtumista. Totesin, että vaikka oli ihan mukava kokemus
				käydä Samin kanssa paikan päällä seuraamassa maaottelua, niin jatkossa aion nauttia urheilusuorituksista
				kotona lämpimässä ammattitaitoisten ohjaajien, kuvaajien ja selostajien tarjoilemana.
				</teksti>
			</kappale>
		</tapahtuma>
</tapahtumat>
	<vakiojutut>
		<saa>
			<kuva tiedosto="albumi/lampi.jpg" kuvaus="Lampi Ähtärin eläinpuistossa" />
			<kuvaus>
				Loppukesän säät olivat viileitä ja varsin sateisia. Kaiken kaikkiaan kesä oli säiden puolesta suhteellisen 
				epävakainen. Oli tuulista, ei kovin lämmintä ja vettä sateli tämän tästä. Etelä-Suomessa kai kuitenkin oltiin jokseenkin
				normaaleissa keskilämpötilossa, vaikkei siltä tuntunut.
			</kuvaus>
		</saa>
		<ajatus>
			<sitaatti>Köyhältä puuttuu paljon, ahneelta kaikki.</sitaatti>
			<lahde>Syrus</lahde>
		</ajatus>
		<valokuva>
			<kuva tiedosto="albumi/sulka.jpg" />
			<kuvateksti>Höyhenen kevyttä</kuvateksti>
		</valokuva>
	</vakiojutut>
<!--
	<napit>
		<nappi teksti="Kuvia elokuulta" />
	</napit>
-->
</uutissivu>