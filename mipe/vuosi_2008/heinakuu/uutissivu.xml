<?xml version="1.0" encoding="ISO-8859-1"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Heinäkuu 2008">
	<metatiedot>
		<vuosi>2008</vuosi>
		<kuukausi>Heinäkuu</kuukausi>
	</metatiedot>
	<tapahtumat>
		<tapahtuma otsikko="Lomaa pätkissä">
  			<kappale>
				<kuva tiedosto="albumi/kuva_1.jpg" muoto="vaaka" kuvaus="Lounaalla Luukin ravintolassa." />
				<teksti>
				Tänä vuonna emme pitäneet pitkää yhtäjaksoista lomaa, vaan jaoimme sen kahteen kahden viikon jaksoon. Tämä
				siitä syystä, että Sami oli kaksi viikkoa päiväleirillä keskellä heinäkuuta ja olimme Mirjan kanssa sen ajan töissä. Nuo
				lomajaksot vietimme pääosin kotosalla golfaten ja muiden tässä ja ensikuun sivuilla kuvattujen tapahtumien parissa.
				</teksti>
			</kappale>
		</tapahtuma>
		<tapahtuma otsikko="Rapujuhlat">
			<kappale>
				<kuva tiedosto="albumi/ravut.jpg" muoto="vaaka" kuvaus="Rapu-rapu-rallaa!" />
				<teksti>
				Taas pääsimme nauttimaan Weckströmeille kauden herkusta - ravuista. Saksiniekka poikineen katosi jälleen 
				herkuttelijoiden suihin. Sen verran kiinnostus aiheeseen meilläkin heräsi, että muutaman viikon kuluttua ostimme
				paketin pakasterapuja kotiin ja "harjoittelimme" niillä. Kotimaisia rapuja emme raskineet ostaa, mutta toisaalta
				kun näitä nautitaan vain kerran vuodessa, niin miksipä ei ensi vuonna kokeiltasi, maistuvatko kotimaiset paremmilta 
				tai olisivatko edes vähän isosaksisempia.
				</teksti>
			</kappale>
		</tapahtuma>
		<tapahtuma otsikko="Vanajanlinna">
			<kappale>
				<kuva tiedosto="albumi/vanaja.jpg" muoto="vaaka" kuvaus="LinnaGolf - väylän 9 tiiauspaikka" />
				<teksti>
				Nykyisen Vanajanlinnan, entisen Sirola-opiston, maille on jokunen vuosi sitten rakennettu "eliitin" golf-kenttä. Taas
				kerran pääsimme mummin ja vaarin kanssa Karjalaisen Tapsalta kutsumana tutustumaan uuteen kenttään "jäsen-
				hintaan". Normaali green-feellä pelaaminen ei olisi tullut mieleenkään. Niin hieno kenttä ei sentään ollut. Klubi-talos-
				sa toki oli tyyliä. Ravintolassa pöytiin tarjoilu ja saunaosastolta löytyi jopa poreallas. Komeat puitteet ajatellen, että
				näissä ympäristöissä on koulutettu vakaumuksellisia sosialisteja. Vaan herrat taisivat elellä herroiksi työväenliikkeenkin
				johdossa.
				</teksti>
			</kappale>
		</tapahtuma>
		<tapahtuma otsikko="Samin leiri Hästholmeinssa">
			<kappale>
				<kuva tiedosto="albumi/bussi.jpg" muoto="pysty" kuvaus="Bussi kuljetus vei Puistolasta leirille ja takaisin" />
				<teksti>
				Sami ilmoitti jo keväällä, että hän haluaisi kesällä kesäleirille. Ilmoitimme Samin kahden viikon mittaiselle päiväleirille
				Vuosaaren Hästholmeniin. Leirille lähti aamuisin bussikuljetus Puistolasta ja iltapäivällä oli paluu samaan paikkaan.
				Saattelimme Samin aamuin ja haimme iltapäivällä, vaikka olisi Sami omin päinkin pärjäillyt. 
				</teksti>
			</kappale>
			<kappale>
				<teksti>
				Säät olivat kesän epävaikaisiin ilmoihin nähden varsin suotuisat. Mekin ajelimme Mirjan kanssa töihin pääasiassa
				pyörillä. Sami tuntui viihtyvän leirillä ja suunnittelu jo osallistumista ensi kesän leiriin.
				</teksti>
			</kappale>
			<kappale>
				<teksti>
				Olemme oikein iloisia, että Sami rohkeasti ja oma-aloitteisesti halusi tällaiselle leirille. Itse en tuon ikäisenä olisi voinut 
				kuvitellakaan lähteväni leirittelemään vieraiden lasten kanssa. No oli Samilla onneksi muutama tuttu koulusta, 
				jotka osallistuivat samalle leirille. Olemme myös iloisia, että Sami osaa huolehtia aikatauluistaan ja osaa kulkea
				omatoimisesti busseilla. Mummin kanssa he ovat järjestäneet treffejä milloin Malmille ja milloin keskustaan. Aikataulujen
				tutkiskelu onkin Samin suuri intohimo.
				</teksti>
			</kappale>
		</tapahtuma>
		<tapahtuma otsikko="Terassikierros">
			<kappale>
				<kuva tiedosto="terassikierros/kierros.jpg" muoto="vaaka" kuvaus="Kesää parhaimmillaan majakkalaivan kannella" />
				<teksti>
				Kesään kuuluu perinteinen terassikierros Helsingin keskustassa. Tähtäsimme ajankohdan niin, että pääsimme
				seuraamaan Senaatintorilla sotilassoittokuntien esityksiä. Esitys oli ikään kuin samalla viikolla alkaneen Hamina-
				Tattoo -tapahtuman markkinointia pääkaupunkilaisille. Kyseiset soittokunnat jatkoivatkin matkaansa Haminaan
				esiintyäkseen siellä yleisölle.
				</teksti>
			</kappale>
			<kappale>
				<teksti>
				Esiintyjinä olivat alankomaalainen sotilaspoliisisoittokunta, ruotsalainen rakuunasoittokunta ja Suomesta Kaartin 
				Soittokunta. Kuviot olivat täsmällisiä ja soitto komeata. Keskipäivän aurinko lämmitti kuumasti ja varusteiden alla
				oli varmasti aika hikistä, mutta tyylikkäästi soittajat hommansa hoitelivat. Yleisöä oli paikalla tuhansittain. 
				Tuomiokirkon portaat olivat viimeistä paikkaa myöden kansoitetut ja väkeä oli runsain määrin myös torin 
				ympärillä. Oikein hieno tapahtuma.
				</teksti>
			</kappale>
			<kappale>
				<teksti>
				Sää oli kauniin aurinkoinen ja mereltä puhalsi viltoittava tuuli. Mikä oli istuskellessa majakkalaiva Relanders-Grundin
				kannella Uspenskin katedraalin kainalossa kylmää olutta siemaillen.  Sieltä jatkoimme kauppatorille syömään
				neulamuikkuja. Muikkujen jälkeen suuntasimme kohti Kaivopuistoa. Kahvit, joka osoittautuivatkin hyvin haudutetuksi
				teeksi, nautimme Ursulassa. Sitten kiipesimme Ursan tähtitornille ja sieltä edelleen Magin jäätelökioskille.
				Paluumatkan ajoimme kolmosen raitsikalla asemalle ja sieltä junalla kotiin.
				</teksti>
			</kappale>
		</tapahtuma>
		<tapahtuma otsikko="Hartmanien mökillä">
			<kappale>
				<kuva tiedosto="spjutsund/ranta.jpg" muoto="vaaka" kuvaus="Näkymä saunaterassilta" />
				<teksti>
				Jälkimmäisellä lomajaksolla heinä-elokuun vaihteessa piipahdimme Eevan ja Harrin mökillä Spjutsundissa.
				Mökkirakennukset olivat mukavasti rinteessä pienen lahdenpoukaman rannalla. Saunarakennuksen yhteydessä
				oli mahtavan tilava terassi, jolla kyllä kelpasi nautiskella leppeästä kesäsäästä. Sami innostui uimaan lämpimässä
				vedessä kelluntaliivien kanssa niin, ettei siitä meinannut loppua tulla.
				</teksti>
			</kappale>
		</tapahtuma>
	</tapahtumat>
	<vakiojutut>
		<saa>
			<kuva tiedosto="albumi/kuukauden_saa.jpg" kuvaus="" />
			<kuvaus>
				Keskikesän sää oli vaihteleva ja varsin tuulinen. Kauniita ilmoja oli enimmäkseen, mutta ei 
				mitään helteitä.
			</kuvaus>
		</saa>
		<ajatus>
			<kuva tiedosto="albumi/kuva_24.jpg" />
			<sitaatti>Lapsia ja kelloja ei pidä lakkaamatta vetää. Niiden on annettava myös käydä.</sitaatti>
			<lahde>Jean Paul</lahde>
		</ajatus>
		<valokuva>
			<kuva tiedosto="albumi/kuukauden_kuva.jpg" />
			<kuvateksti>Tesmaperhonen</kuvateksti>
		</valokuva>
	</vakiojutut>
<!--
	<napit>
		<nappi teksti="Kuvia heinäkuulta" />
	</napit>
-->
</uutissivu>