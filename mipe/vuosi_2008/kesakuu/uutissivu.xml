<?xml version="1.0" encoding="ISO-8859-1"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Kesäkuu 2008">
	<metatiedot>
		<vuosi>2008</vuosi>
		<kuukausi>Kesäkuu</kuukausi>
	</metatiedot>
	<tapahtumat>
		<tapahtuma otsikko="Samin golf-leiri">
			<kappale>
				<kuva tiedosto="albumi/swing.jpg" muoto="pysty" kuvaus="Sami näyttää swingin mallia Luukissa" />
				<kuva tiedosto="albumi/golfleiri.jpg" muoto="vaaka" kuvaus="Junnuleirille osallistujat yhteiskuvassa" />
				<teksti>
				Sami osallistui SHG:n järjestämään kolmipäiväiseen junnujen golf-leiriin 
				Lakistossa. Päivät olivat työntäyteisiä: aamulla yhdeksältä aloitettiin ja 
				lounastauon jälkeen jatkettiin aina iltapäivään kello kolmeen. Ohjelmassa oli 
				lyömistä rangella, chippailua, puttailua, santalyöntejä ja viimeisenä päivänä
				 myös pelattiin muutamia reikiä Lakiston mäkisellä kentällä.
				 </teksti>
			</kappale>
			<kappale>
				<teksti>
				Sää suosi tapahtumaa. Oli aurinkoista ja lämmintä joskin vähän tuulista. 
				Pidimme myös Mirjan kanssa vähän lomaa ja kiersimme kesän ensimmäisiä
				 kierroksia hyväkuntoisella kentällä.
				 </teksti>
			</kappale>
			<kappale>
				<teksti>
				Sami tuntui viihtyvän leirillä, vaikka välillä oli vähän epäselvää, miten päivän ohjelma
				 etenee ja kuka pelaa missäkin ryhmässä. En tiedä, puriko golf-kärpänen, mutta kyllä 
				Sami oli vielä kovasti halukas lähtemään rangelle ja maanantain villille 
				päivälle Luukkiin. Nyt Luukkia on kierretty muutama kerta ja kyllähän se peli ihan 
				mukavasti etenee, mutta harjoittelua täytyy vielä jatkaa.
				</teksti>
			</kappale>
		</tapahtuma>
		<tapahtuma otsikko="Pekka Halosen taidenäyttely">
			<kappale>
				<kuva tiedosto="albumi/halonen.jpg" muoto="pysty" kuvaus="Pekka Halosen omakuva" />
				<teksti>
				Kävimme Mirjan kanssa tutustumassa kultakauden yhden suuren taiteilijan, 
				Pekka Halosen, teoksiin Ateneumissa. Kultturikokemuksen oli organisoinut 
				Elisan Tintti-kerho. Edellisestä Ateneumin käynnistämme oli vierähtänyt 
				hyvinkin 30 vuotta, joten ehkä oli jo aikakin.
				</teksti>
			</kappale>
			<kappale>
				<teksti>
				Halonen tunnetaan erityisesti talvimaalauksistaan, mutta oli hän tuotteliaan 
				uransa aikana tehnyt paljon muutakin. Minua sykähdyttivät varsinkin hänen 
				opiskeluaikana harjoitustöinä tekemät hiilipiirustukset ihimiskasvoista. Ne 
				olivat niin eläviä ja pikkutarkkoja ja täydellisiä, etten olisi hämmästynyt, 
				vaikka joku niistä olisi iskenyt silmää.
				</teksti>
			</kappale>
			<kappale>
				<teksti>
				Mielenkiintoinen havainto oli, että kun tauluja tarkasteli kauempaa, 
				useamman metrin päästä, niin että siveltimen jäljet sulautuivat 
				kokonaisuuteen, silmä alkoi nähdä teokset toisella tavalla. Ne muuttuivat 
				maalauksista eläviksi kuviksi. Heijastukset, valaistus ja varjot olivat hyvin 
				toden tuntuisia. Teoksista löytyi yksityiskohtia, joita läheltä katsoen ei ollut 
				huomannutkaan. Tällaisesta taiteesta minä tykkään. Ei tarvitse itse arvailla 
				eikä kenenkään selitellä, mitä teokset esittävät.
				</teksti>
			</kappale>
		</tapahtuma>
		<tapahtuma otsikko="Kesälomaa ja golfia">
			<kappale>
				<kuva tiedosto="albumi/kuva_18.jpg" muoto="vaaka" kuvaus="Kisavalmisteluja Sarfvikin parkkipaikalla" />
				<teksti>
				Mirja aloitti kesäloman juhannuksesta, minä vasta viikko tämän jälkeen. 
				Järjestimme alkukesän lomamme vähän limittäin, jotta Samin ei olisi tarvinnut 
				olla leikkipuoistossa tai yksin kotona. Kesäkuun säät eivät olleet parhaat 
				mahdolliset, mutta pääsimme kuitenkin useamman kerran golfaamaan kastumatta kertaakaan.
				</teksti>
			</kappale>
			<kappale>
				<teksti>
				Osallistuimme Mirjan kanssa Elisa Sportin golf-kisoihin Sarfvikissa 
				kuten viime vuonnakin. Meri piteli uhkaavat sade- ja ukkospilvet mantereen päällä 
				ja saimme pelata koko viisi ja puoli tuntisen kierroksen auringon paisteessa. Omasta 
				menestymisestäni ei jäänyt tuleville polville juuri mainittavaa, mutta Mirja sijoittui 
				naisten sarjassa toiseksi ja poimi palkintopöydästä Samille näppärän kantobägin. 
				Sitä onkin jo useamman kerran ulkoilutettu Luukissa.
				</teksti>
			</kappale>
		</tapahtuma>
	</tapahtumat>
	<vakiojutut>
		<saa>
			<kuva tiedosto="albumi/kuukauden_saa.jpg" kuvaus="Mirja lyömässä palloa Luukin väylällä 16" />
			<kuvaus>Alkukuusta oli kauniitakin ilmoja, mutta loppukuu juhannuksen molemmin 
			puolin oli koleaa ja epävakaista.</kuvaus>
		</saa>
		<ajatus>
			<sitaatti>Paljon tietäminen ei ole viisautta. </sitaatti>
			<lahde>Herakleitos</lahde>
		</ajatus>
		<valokuva>
			<kuva tiedosto="albumi/kuukauden_kuva.jpg" />
			<kuvateksti>Metsämittarikoiraita</kuvateksti>
		</valokuva>
	</vakiojutut>
	<napit>
		<nappi teksti="Kuvia kesäkuulta" />
	</napit>
</uutissivu>