<?xml version="1.0" encoding="UTF-8"?>
<?xml-stylesheet type="text/xsl" href="../../muunnokset/uutissivu_v2.1.xsl"?>

<uutissivu otsikko="Helmikuu 2008">
	<metatiedot>
		<vuosi>2008</vuosi>
		<kuukausi>Helmikuu</kuukausi>
	</metatiedot>
	<tapahtumat>
		<tapahtuma otsikko="Samin juttuja">
			<kappale>
				<kuva tiedosto="albumi/elokuva.jpg" muoto="vaaka" kuvaus="Samin elokuvaesitys" />
				<teksti>
				Samin koulussa käytiin jokavuotiset oppilaan vanhempien, oppilaan ja opettjan keskinäiset 
				kehityskeskustelut. Opettajan kanssa totesimme, että Samin koulunkäynti on sujunut oikein 
				hyvin, eikä siinä ole mitään huomautettavaa. Toimenpiteinä päätettiin, että jatketaan samaan 
				malliin eteenpäin. Sami oli silminnähden tyytväinen kuunnellessaan positiivista palautetta.
				</teksti>
			</kappale>
			<kappale>
				<teksti>
				Koulussa on opeteltu kertotaulu ja nyt on aloitettu jakolasku ja murtoluvut. Sami on 
				myös suorittanut lukudiplomin eli lukenut tietyn määrän kirjoja ja tehnyt niihin liittyviä tehtäviä. 
				Koulussa on kirjoitettu jopa runoja! En muista, että olisin sellaista joutunut tekemään koskaan 
				omana kouluaikanani.
				</teksti>
			</kappale>
			<kappale>
				<teksti>
				Luovuutta on koulussa harjoitettu myös atk:n yhteydessä (Sami kerran kyseli, mitä se atk 
				tarkoittaa. "Automaattinen tietojenkäsittely". Kuulen historian siipien havinaa). Paintbrushin 
				käyttöä on opiskeltu ja kuvia on piirretty. Kotona Sami yllätti meidät omalla 
				animaatioelokuvallaan. Hän oli tehnyt oikein pääsyliputkin. Kokoonnuimme Samin huoneeseen 
				katsomaan talvista mäenlaskuleffaa. Kuvat vaihtuivat automaattisesti ja siinä oli lopputekstit ja 
				kaikki.
				</teksti>
			</kappale>
			<kappale>
				<teksti>
				Tietokoneen ja internetin kanssa yksi villitys tällä hetkellä on Habbo Hotel. Siellä Sami touhuaa 
				kaverinsa Samirin kanssa ties mitä. Käsittääkseni Habbo Hotel on kohtalaisen turvallinen 
				yhteisö pienemmille koululaisillekin toimia. Samir yleensä soittaa lauantaiaamuna kello 				
				kymmenen, kun me olemme tuskin heränneet, ja kohta pian ilmestyy oven taakse. Sitten pojat 
				puuhastelevat koneen ääressä iltapäivään asti.
				</teksti>
			</kappale>
		</tapahtuma>
		<tapahtuma otsikko="Niin sanottua hiihtolomaa">
			<kappale>
				<kuva tiedosto="albumi/kuva_11.jpg" muoto="vaaka" kuvaus="Kotilampi kimmeltää aamun auringossa" />
				<teksti>
				Vietimme talvi- eli hiihtoloman tänä vuonna poissa kotoa. Olimme vuokranneet mökin 
				Karjalohjalta siinä toivossa, että Sami ja Mirja pääsisivät hiihtämään. Pääsimme kyllä pois 
				arkipäivän rutiineista, mutta sukset jätettiin suosiolla kotiin, koska maa oli lumeton ja sää kuin 
				kevättä parhaimmillaan.
				</teksti>
			</kappale>
			<kappale>
				<teksti>
				Siitä huolimatta, ja ehkä myös siitä syystä, loma oli tavattoman rentouttava. Olimme aivan 
				omassa rauhassamme keskellä maaseutua, ei naapureita, ei liikenteen melua, ei aikatauluja, ei 
				mitään pakollista tekemistä. Syötiin, saunottiin, nukuttiin, tehtiin palapeliä ja ristisanatehtäviä, 
				luettiin ja ulkoiltiin. Koko viikon aikana emme lähiympäristössä nähneet kuin pari ihmistä. TV:n 
				katseluakin yritettiin rajoittaa..
				</teksti>
			</kappale>
			<kappale>
				<teksti>
				Yhden iltapäivän vietimme laavulla, jonne oli parin kilometrin kävelymatka. Sami oli tohkeissaan 
				nuotiosta ja makkaranpaistosta. Aurinko paistoi niin kirkkaasti, että piti oikein käyttää 
				aurinkolaseja. Yksinkertainenkin evät maistuu mahdottoman hyvältä ulkona leirinuotion äärellä.
				</teksti>
			</kappale>
			<kappale>
				<teksti>
				Hiljaisuus ja luonnonrauha ovat harvinaista herkkua, josta kaupungissa ja kotiympypyröissä ei 
				käytännössä pääse osalliseksi. Ne ovat asioita, joita usin haikailen ja siksipä nautinkin suuresti 
				siitä hiljaisuudesta ja kiireettömyydestä, josta saimme viikon ajan nauttia. Ja vaikka meillä ei 
				mitään ihmeellistä tekemistä niin suuresti ollutkaan, niin tuntui että Samikin viihtyi, koska hän 
				ehdotteli, että voisimme joskus toistekin vuokrata saman mökin.
				</teksti>
			</kappale>
		</tapahtuma>
	</tapahtumat>
	<vakiojutut>
		<saa>
			<kuva tiedosto="albumi/lumikellot.jpg" kuvaus="Lumikellot pihavaahteran alla"/>
			<kuvaus>
				Alkukuusta lämpö pysytteli plussalla. Lumet sulivat, mustarastas lauloi, lumikellot alkoivat kukkia, 
				ensimmäiset siitepölyvaroitukset annettiin. Talviloma vietettiin suorastaan keväisen sään vallitessa 
				ja Luukissa kuulemma pelattiin golfia.
			</kuvaus>
		</saa>
		<ajatus>
			<kuva tiedosto="albumi/kuva_23.jpg" />
			<sitaatti>Muista, että maailma nauraa kanssasi, mutta itkeä saat yksin.</sitaatti>
			<lahde>Harald Hirmuinen</lahde>
		</ajatus>
		<valokuva>
			<kuva tiedosto="albumi/virta.jpg" />
			<kuvateksti>Jäätävä virta </kuvateksti>
		</valokuva>
	</vakiojutut>
	<napit>
		<nappi teksti="Kuvia helmikuulta" />
	</napit>
</uutissivu>