<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="850">
    <tr>
        <td valign="top" width="50%"><font color="#0000FF"
        size="2" face="Arial"><strong>Marraskuu</strong></font><hr
        size="1">
        </td>
        <td align="right" valign="top" width="50%"><font
        color="#0000FF" size="2" face="Arial"><strong>30.11.2003</strong></font><hr
        size="1">
        </td>
    </tr>
</table>
</div><div align="left">

<table border="1" cellpadding="4" cellspacing="0" width="840">
    <tr>
        <td valign="top" width="540"><font color="#FF0000"
        size="4"><strong>YT-neuvotteluja ja mielenilmaisuja<br>
        </strong></font><div align="center"><center><table
        border="0" cellpadding="3" cellspacing="0" width="100%">
            <tr>
                <td valign="top"><font size="2" face="Arial">Elisan
                uusi johto ilmoitti osavuosikatsauksen
                yhteydessä, että konsernin kokonaan omistamista
                tytäryhtiöistä vähennetään vuoden loppuun
                mennessä yhteensä 900 henkilöä. Perusteluina
                olivat mm. yritysostojen seurauksina syntyneiden
                päällekkäisyyksien purkaminen ja
                kannattavuuden parantaminen.
                Päällekkäisyyksiä ei tosin ole noin paljon ja
                tuloskin on positiivinen, joten todelliset syyt
                jäävät arvailujen varaan. Käynnistyneet
                yt-neuvottelut koskevat sekä minua että Mirjaa.
                Kaikkiaan neuvottelujen piirissä olevista
                henkilöistä vähennetään 30-40%.</font><p><font
                size="2" face="Arial">Elisan ilmoitus - ikään
                kuin viimeisenä pisarana syksyn
                irtisanomisaallossa - herätti
                yhteiskunnallisestikin suurta paheksuntaa ja se
                käynnisti mediassa laajan keskustelun omistajien
                ahneudesta, yritysten arvoista ja vastuusta sekä
                yt-lain toimivuudesta. Elisan henkilökuntakin
                oli päivän lakossa mielenilmaisuna irtisanomisa
                vastaan.</font></p>
                </td>
            </tr>
        </table>
        </center></div><hr size="1">
        <p><font color="#FF0000" size="4"><strong>Syksyinen
        golf-kierros</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td valign="top" width="50%"><font size="2"
                face="Arial">Lakosta oli jotain hyötyäkin.
                Leuto syyssää ja sopivasti vapautunut
                arkipäivä soivat tilaisuuden pelata kierroksen
                golfia. Luukissa oli yhdeksän reikää auki ja
                talvigreenit. Sumu oli sakea ja välillä oli
                vaikea nähdä, minne pallo oikein meni.</font></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Ooppera</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="100%"><font size="2" face="Arial">Paulan
                koulun kuudesluokkalaiset olivat tehneet
                Kansallisoopperan kanssa yhteisen produktion
                &quot;Kerjäläiset&quot;. Olimme sitä
                katsomassa koko perheen voimin. Samia vähän
                pelotti, kun oopperalaiset lauloivat niin kovaa.
                Esitys oli oikein hieno ja puvut näyttäviä. </font></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Isänpäiväaamu
        päiväkodissa</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="100%"><font size="2" face="Arial">Samin
                päiväkodissa oli isänpäivänä järjestetty
                isille ja lapsille yhteistä toimintaa. Oli
                pientä jumppaa liikuntasalissa sekä rakentelua
                ja askartelua.</font></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Pikkujoulut</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="100%"><font size="2" face="Arial">Suvun
                pikkujoulua vietettiin Heikinlaaksossa. Syötiin
                riisipuuroa, leikittiin ja laulettiin. Paikalla
                olivat mummi ja vaari, Pesoset sekä Pirjo ja
                Kaj.</font></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kuukauden
        ajatus</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="50%"><em>Markkinavoimat ja yritykset
                eivät päätä mitään, eivätkä tee mitään.
                Vain ihmiset päättävät ja vain ihmiset
                tekevät.</em></td>
            </tr>
        </table>
        </center></div></td>
        <td valign="top" width="300"><img src="golf.jpg"
        width="295" height="226"><p><img src="golf_2.jpg"
        width="295" height="219"></p>
        <p><img src="ooppera.jpg" width="295" height="221"></p>
        <p><img src="pikkujoulu_1.jpg" width="295" height="206"></p>
        </td>
    </tr>
</table>
</div>
</body>
</html>
