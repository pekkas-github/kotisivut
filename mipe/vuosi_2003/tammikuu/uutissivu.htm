<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">

<table border="0" cellpadding="0" cellspacing="0" width="800">
    <tr>
        <td valign="top" width="50%"><font color="#0000FF"
        size="2" face="Arial"><strong>Tammikuu</strong></font> <hr
        size="1">
        </td>
        <td align="right" valign="top" width="50%"><font
        color="#0000FF" size="2" face="Arial"><strong>31.1.2003</strong></font>
        <hr size="1">
        </td>
    </tr>
</table>
<div align="left">

<table border="1" cellpadding="5" cellspacing="0" width="800">
    <tr>
        <td valign="top" width="600" nowrap><font color="#FF0000"
        size="4"><strong>Talviset ilmat jatkuvat </strong></font><div
        align="center"><center><table border="0" cellpadding="4"
        cellspacing="0" style="width: 100%;">
            <tr>
                <td style="vertical-align: top; width: 100%;"><font
                size="2" face="Arial">Tammikuussa on talvi
                jatkunut lämpötilojen osalta hiukan turhankin
                talvisena. Yli 20 asteen pakkaset ovat olleet
                enemmän sääntö kuin poikkeus. Lunta on
                mukavasti, mutta ei aivan mahdottomia määriä.
                Vähäsateisuus on jatkunut aina viime
                keväästä asti, mutta nyt on tullut luntakin jo
                ihan kiitettävästi.<br>
                <br>
                Pakkasessa on toki positiivinenkin puolensa: se
                koristaa puut ja pensaat valkealla kuuralla ja
                saa ymäpäristön näyttämään aivan upealta.
                Se on pieni, mutta tärkeä sijoitus positiivisen
                mielialan pankkitilille näin vuoden pimeimpään
                aikaan.</font></td>
                <td
                style="text-align: center; vertical-align: middle;"><img
                src="katu.jpg" width="301" height="214" title
                style="border: 1px solid ; width: 301px; height: 214px;"></td>
            </tr>
        </table>
        </center></div><hr style="width: 100%; height: 2px;">
        <p><font color="#FF0000" size="4"><strong>Muotokuvan
        julkistustilaisuus</strong></font> </p>
        <table border="0" cellpadding="4" cellspacing="0"
        style="width: 100%; text-align: left;">
            <tr>
                <td valign="top"
                style="vertical-align: top; width: 100%;"><font
                size="2" face="Arial">Naapurimme Sainiot ovat
                kovasti ihastuneet Samiin. Annoimme heille
                joulukorttina Samin valokuvan ja Ritva-rouva,
                joka on taiteilija sormenpäitään myöten, ei
                saanut kuvan katselulta mielenrauhaa, ennekuin
                oli maalannut Samin muotokuvan kankaalle. Niinpä
                meidät sitten kutsuttiin Samin muotokuvan
                &quot;julkistustilaisuuteen&quot;. Se olikin
                ensimmäinen julkistustilasuus, jossa olemme
                koskaan olleet</font></td>
                <td
                style="text-align: center; vertical-align: middle;"><img
                src="sainiot.jpg" width="349" height="227" title
                style="width: 349px; height: 227px;"><br>
                </td>
            </tr>
        </table>
        <hr>
        <p><font color="#FF0000" size="4"><strong>Huonekaluja
        halvalla</strong></font></p>
        <div align="center"><center><table border="0"
        cellpadding="4" cellspacing="0" style="width: 100%;">
            <tr>
                <td valign="top"
                style="vertical-align: top; width: 100%;"><font
                size="2" face="Arial">Aivan naapuriimme on
                nousemassa IKEAn uusi huonekaluliike.
                Maisemallisesti se ei ole mikään kaunistus,
                mutta eipä alue aikaisemminkaan ollut kuin
                pahaista joutomaata ja vesaikkoa. Sami odottelee
                rihkamaparatiisin valmistumista ja eräänä
                päivänä tokaisi: &quot;Sitten, kun
                huonekalukauppa valmistuu, niin me voidaan mennä
                ostamaan sieltä pilpehööriä!&quot;</font></td>
                <td style="text-align: center; width: 50%;"><img
                src="ikea.jpg" width="349" height="262"></td>
            </tr>
        </table>
        </center></div><hr>
        <p><font color="#FF0000" size="4"><strong>Samin
        kuulumisia</strong></font></p>
        <table width="100%">
            <tr>
                <td>
        <p><font size="2" face="Arial">Samilla on ollut jonkin
        verran yskää ja nuhaa. Pari päivää oli jonkun verran
        kuumettakin. Mutta muuten on oltu terveinä.
        Päiväkodissa on esiintynyt kihomatoja ja vesirokkoa,
        mutta ilmeisesti muissa kuin Samin ryhmässä ja niiltä
        ollaan vältytty. Mutta ehkä jotain pientä
        kevätväsymystä kuitenkin on, koska varsinkin
        loppukuusta on ollut useampia kiukuttelukohtauksia,
        joille ei näytä olevan mitään selvää syytä. No
        tämä kuuluu varmaan ikään. Välillä se tietysti
        kysyy aika pitkää pinnaa.</font></p>
                </td> 
            </tr>
        </table>
        <hr>
        <p><font color="#FF0000" size="4"><strong>Kuukauden
        ajatus</strong></font> </p>
        <table border="0" cellpadding="4" cellspacing="0"
        width="100%" style="width: 100%; text-align: left;">
            <tr>
                <td align="center" width="100%"
                style="vertical-align: top; width: 100%;">Kyyninen
                ihminen <br>
                tietää kaiken hinnan,<br>
                muttei minkään arvoa.<br>
                <em>Oscar Wilde<br>
                </em></td>
                <td
                style="text-align: center; vertical-align: middle;"><img
                src="katu_2.jpg" width="349" height="262" title
                style="border: 1px solid ; width: 349px; height: 262px;"></td>
            </tr>
        </table>
        </td>
        <td valign="top" width="200"><font color="#FF0000"
        size="4"><strong>Hyvä, vaan ei paras<br>
        <br>
        </strong></font><font size="2" face="Arial">&quot;Ei
        tarvitse olla hyvä, kunhan on paras&quot;. Tämä tuntuu
        olevan nykypäivänä enemmän totta kuin koskaan
        aikaisemmin. Kaikesta pitää kilpailla. Laadulla ja
        tyylillä ei ole merkitystä, vain voitto ratkaisee.
        &quot;The winner takes it all&quot;. Muut sijat
        hävitään. &nbsp; <br>
        <br>
        Tämä kaava toistuu työssä ja usein
        yksityiselämässäkin. Samaa voittajan ihannointia
        tuputetaan jopa televisioviihteessä. Raha ratkaisee ja
        voittaja käärii koko potin, luuserit menkööt kotiin
        nuolemaan haavojaan. Kun panokset kovenevat, ei ole ihme,
        jos urheilussa ja muussakin elämässä aletaan liikkua
        hvyien tapojen ja moraalin &quot;harmailla
        alueilla&quot;.<br>
        <br>
        Yritysmaailmassa jatkuvan kasvun visio ruokkii kovenevaa
        kilpailua. Enää ei päde toteuamus &quot;laadusta
        tinkimättä&quot;. Tärkämpää on saada ulos
        jatkuvasti uutta tavaraa paljon ja nopeasti.
        &quot;Time-to-market&quot; on tuotekehityksen ja
        tuotannon tärkein mittari. Niinpä ohjelmistot ovat
        täynnä virheitä ja vuoden vanhaa käynnykkää ei
        kannata korjauttaa, kun uudemman mallin saa melkein
        samalla hinnalla. Vain lisääntyvä kuluttaminen takaa
        jatkuvan kasvun.<br>
        <br>
        Voittajien maailmassa on kovin vähän onnellista
        väkeä. Hävinneiden joukko on aina enemmistössä.
        Voittajaksi pyrkivän on oltava itsekäs ja armoton.
        &quot;Sääli on sairautta&quot;, sanotaan. Mutta
        voittajankin onnenhuuma on vain tilapäistä. Uusi
        onnenruiske pitää taistella&nbsp; kerta toisensa
        jälkeen. Pitää olla koko ajan uutta, eksoottisempaa,
        hurjempaa. Levottomia ovat tällaiset sielut, eivätkä
        mihinkään tyytyväisiä.<br>
        <br>
        Einojuhani Rautavaara on sanonut &quot;Onnellisuus on
        tyytymistä&quot;. Pyritään hyviin suorituksiin, mutta
        ei vaadita itseltämmä parasta tai parempaa, mihin muut
        pystyvät. Onnellisuus on itsessämme ja tässä
        hetkessä, ei jossakin ulkopuolellamme tai
        tulevaisuudessa. Tämä on mielestäni viisautta.<br>
        <br>
        Täydellisyyteen ja voittamiseen sisältyy paradoksi:
        tavoitteen saavuttamattomuus aiheuttaa
        tyytymättömyyttä, mutta tavoitteen saavuttaminen vie
        unelman ja jättää tyhjyyden. Opitaan siis nauttimaan
        pienistä onnistumisista ja säilytetään unelmamme
        puhtaana ja koskemattomana. Olkoon mottomme &quot;Hyvä
        pitää olla, mutta ei tarvitse olla paras&quot;.</font></td>
    </tr>
</table>
</div>

<blockquote>
    <p><font size="2" face="Arial">.</font></p>
</blockquote>
</body>
</html>
