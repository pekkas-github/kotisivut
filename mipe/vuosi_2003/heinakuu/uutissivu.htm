<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Heinäkuu</title>
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="850">
    <tr>
        <td valign="top" width="50%"><font color="#0000FF"
        size="2" face="Arial"><strong>Heinäkuu</strong></font><hr
        size="1">
        </td>
        <td align="right" valign="top" width="50%"><font
        color="#0000FF" size="2" face="Arial"><strong>31.7.2003</strong></font><hr
        size="1">
        </td>
    </tr>
</table>
</div><div align="left">

<table border="1" cellpadding="4" cellspacing="0" width="850">
    <tr>
        <td valign="top" width="600"><font color="#FF0000"
        size="4"><strong>Heinäkuun hellepäivät<br>
        </strong></font><div align="center"><center><table
        border="0" cellpadding="3" cellspacing="0" width="100%">
            <tr>
                <td valign="top"><font size="2" face="Arial">Heinäkuussa
                alkoi koko Eurooppaa koetteleva hellejakso.
                Täällä Suomessa maksimilämpötilat olivat
                onneksi &quot;vain&quot; 30 asteessa.
                Kosteusprosentti hipoi yöaikaan täyttä sataa
                ja päivälläkin ilma oli ajoittain suorastaan
                trooppisen kuuma ja kostea. Aamuauringon
                lämmössä pyörämatka töihin oli oikein
                nautinnollinen, mutta iltapäivällä paluu
                tahtoi olla hikisen nihkeä.</font></td>
                <td valign="top"><img src="amme.jpg" width="301"
                height="226"></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Rennosti
        kesätöissä</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="50%"><font size="2" face="Arial">Kesä
                kuumimmat helteet vietimme työn merkeissä -
                Mirja ja Pekka tahoillaan ja Sami päiväkodissa.
                Samin oma päiväkoti oli heinäkuun kiinni ja
                Sami oli &quot;evakossa&quot; Suurmetsässä
                Kotilon päiväkodissa. Kaupungin
                säästölinjasta saivat kärsiä niin lapset,
                hoitajat kuin vanhemmatkin. Lapset vaihtuvat ja
                hoitajat vaihtuvat, eivätkä kummatkaan
                kerinneet oppia tuntemaan toisiaan.</font><p><font
                size="2" face="Arial">Töissä oli oikeastaan
                mukavaa, kun lähes kaikki muut olivat lomalla.
                Ei soinut puhelin eikä tulvinut sähköpostia.
                Työmatkat taittuivat mukavati pyörällä - auto
                oli Mirjan käytössä - niin Malmille kuin
                Pasilaankin. Noin kerran viikossa pidimme
                lomarahavapaan ja kävimme golfaamassa.</font></p>
                </td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kevyttä
        harrastelua</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td valign="top"><font size="2" face="Arial">Heinäkuussa
                pelailtiin vähän golfia ja käytiin pari kertaa
                Kuusijärvellä vilvoittelemassa. Enimmäkseen
                kuitenkin oltiin kuin Ellun kanta omalla
                kotipihalla vaahteran viilentävässä varjossa.
                Samin kanssa piipahdettiin Malmin lentoasemalla
                katsomassa lentokoneita.</font><p><font size="2"
                face="Arial">Kotikatumme varressa on
                viheralueeksi kaavoitettu suojeltu mäki -
                Roosinmäki. Alue on suojeltu, koska sieltä
                kasvaa mm. uhanalainen ketokatkero. Kävimme
                tutkimassa asiaa, mutta emme tunnistaneet
                kyseistä harvinaisuutta.</font></p>
                </td>
                <td><img src="kuusijarvi.jpg" width="301"
                height="224"></td>
            </tr>
            <tr>
                <td><img src="malmi.jpg" width="301" height="226"></td>
                <td><img src="roosinmaki.jpg" width="301"
                height="228"></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kuukauden
        ajatus</strong></font></p>
        <div align="center"><center><table border="1"
        cellpadding="4" cellspacing="0" width="100%">
            <tr>
                <td width="50%"><font size="2" face="Arial">Voidaan
                toki pohtia, onko kuoleman jälkeen elämää,
                mutta hyödyllisempää olisi keskittyä siihen,
                että on elämää ennen kuolemaa.</font></td>
                <td><img src="poukama.jpg" width="301"
                height="226"></td>
            </tr>
        </table>
        </center></div></td>
        <td valign="top" width="250"><font color="#FF0000"
        size="4"><strong>Pyhä keskinkertaisuus</strong></font><p><font
        size="2" face="Arial">Televisiossa on pyörinyt
        mielekiintoinen keskusteluohjelma &quot;Pyhät ja
        pahat&quot;, jossa on käsitelty pilke silmäkulmassa
        syntejä ja hyveitä. Erään keskustelun aihe oli
        kohtuullisuus, joka on vastahyve mässäilyn synnille. </font></p>
        <p><font size="2" face="Arial">Olen itse pitänyt
        hyvänä elämänohjeena periaatetta &quot;kohtuus
        kaikessa&quot;, mutta mitä kohtuus määritellään? Tai
        kuka sen määrittää? </font></p>
        <p><font size="2" face="Arial">Ohjelmassa arveltiin,
        että kohtuullisuutta ei tänä päivänä pidetä
        hyveenä, koska se samaistetaan keskinkertaisuuteen ja
        kukaanhan ei halua olla keskinkertainen. Kohtuullisuus ei
        tunnu missään. Kaiken pitää olla huippua. </font></p>
        <p><font size="2" face="Arial">Kohtuutta ei voi mitata
        absoluuttisilla mittareilla. Se on suhteellista ja
        riippuu näkökulmasta: tarkastelenko kohtuullisuutta
        itsessäni vai toisissa?</font></p>
        <p><font size="2" face="Arial">Kohtuuden taso tietyssä
        asiassa riippuu eri ihmisten intresseistä ja kyvyistä.
        Kullakin on harrastuksensa, joihin käytetään suuri osa
        vapaa-ajasta. Golfarin harrastukselleen uhraama aika
        saattaa veneilijän mielestä olla aivan kohtuutonta
        tuhlausta. Kohtuuden taso riippuu myös arvostuksista.
        Pitääkö olla paras vai riittääkö, että on hauskaa.</font></p>
        <p><font size="2" face="Arial">Perheen sisällä voi olla
        erilaisia käsityksiä asioiden tärkeysjärjestyksestä,
        vaikkapa yhden perheenjäsenen harrastuksen vaatimasta
        ajasta tai rahasta. Ehkä kohtuuden raja tässä
        tapauksessa löytyy kaikkia osapuolia tyydyttävästä
        kompromissista - tai sitten avioerosta.</font></p>
        <p><font size="2" face="Arial">Kohtuuteen liittyy myös
        suhteellisuudentajun hyve. Pitäisi ymmärtää, missä
        kulkee niin sanottu rajahyödyn taso: panostuksen
        kasvattaminen ei tuokaan enää vastaavaa määrää
        lisähyötyä. Kohtuullisuus tarkoittaa pysyttelyä
        tämän raja-arvon puitteissa. Se ei vain ole ihan
        helppoa. Suhteellisuudentaju on kykyä katsella omaa
        toimintaansa ikäänkuin ulkopuolisen, vastuullisen
        aikuisen silmin. </font></p>
        <p><font size="2" face="Arial">Alussa mainitussa
        ohjelmasarjassa, huumorintajuttomuutta käsitelleessä
        jaksossa, todettiinkin osuvasti, että ihmisen elämä on
        läheltä katsottuna tragedia, mutta kauempaa katsottuna
        komedia. Tästäpä voisi johtaa kohtuullisuuden
        arvioinnille mittarin: niin kauan, kun kohteena olevaan
        asiaan pystyy varauksetta suhtautumaan itseironisella
        huumorilla, ollaan vielä kohtuuden rajoissa. </font></p>
        </td>
    </tr>
</table>
</div>
</body>
</html>
