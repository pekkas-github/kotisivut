<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="center"><center>

<table border="1" cellpadding="4" cellspacing="0" width="1000">
    <tr>
        <td valign="top" width="50%"><font size="2" face="Arial">Itsestään
        selvää</font><p><font size="2" face="Arial">-
        itsestään selvyyksien kehittäminen unohtuu</font></p>
        <p><font size="2" face="Arial">- havahdu, jos alat
        pitää jotain tai jotakuta itsestään selvänä</font></p>
        <p><font size="2" face="Arial">- asiat ovat itsestään
        selviä vain jos huolehditaan, että ne ovat itsestään
        selviä</font></p>
        <p><font size="2" face="Arial">- tässäkään ei saa
        mennä liiallisuuksiin. Luottamusta ei saa menettää,
        mutta luottamus ei myöskään saa olla täysin sokeaa.</font></p>
        </td>
        <td valign="top" width="50%"><font size="2" face="Arial">Oivalltamisen
        autuus</font><p><font size="2" face="Arial">Oivallus on
        ajattelun helmi. Se syntyy joskus pitkänkin prosessin
        tuloksena. Siksi omaa oivallukstaan esittäessään, ei
        pidä kuvitella, että kuulijat ilman muuta ostavat
        ajatuksen. Kuulijoiden pitää myös käydä läpi omaan
        oivallukseen johtava prosessi ja on hyvä muistaa, että
        nuo oivallukset voivat olla erilaisia kuin alkuperäinen
        idea.</font></p>
        <p><font size="2" face="Arial">Oivallus on asioiden
        jäsentymistä, olennaisen pelkistymistä sirpaletideon
        kaaoksesta. Oivallus kirkastaa asiaan ytimen. Oivallus
        luo selkeän raamin, jonka lokeroista irralliset tiedon
        palaset löytävät paikkansa. OIvallusten kautta
        hajanaisista tiedon rakennuspalikoista syntyy
        ymmärryksen loistava temppeli. Vasta oivalluksen
        jälkeen voi syntyä tavoitteellista ja järkevää
        toimintaa.</font></p>
        <p><font size="2" face="Arial">Oivallus vaatii aikaa.
        Sinällään ehkä tutukin asiat pyörivät mielessä,
        mutta yks kaks, palaset loksahtavat paikalleen ja siinä
        se on: oivallus.</font></p>
        <p><font size="2" face="Arial">Oivallus vapauttaa
        mekaaniselta muistamiselta. Oivallus antaa tiedoille
        syvällisemmän merkityksen ja rakenteen. Oivalluksen
        kautta tieto ei ole enää vain muistinvaraista, vaan sen
        pystyy koska tahansa johtamaan oivalluksen luoman
        yleisemmän viitekehyksen avulla.</font></p>
        <p><font size="2" face="Arial">Osmo Soininvaara on
        valitellut, että nykypolitiikassa ei ole tilaa
        keskustelulle ja pohdinnalle, koska heti pitäisi olla
        esittää valmis ratkaisu ongelmiin. Tätä
        &quot;apteekin hyllyltä&quot; -päättämistä tapahtuu
        myös työelämässä. Irtopäätöksiä akuutteihin
        ongelmiin tehdään ymmärtämättä kuitenkaan, mitä
        oikeastaan ollaan päättämässä ja miten päätökset
        liittyvät laajempii kokonaisuuksiin. Paljon
        hedelmällisempää voisi olla keskustella asioiden
        taustoista ja syvemmästä olemuksesta ja hakea
        kollektiivisempaa oivallusta siitä, mikä oikeastaan on
        oleellista.</font></p>
        <p><font size="2" face="Arial">Oivallus vaatii sopivan
        tilanteen. Pakottamalla se ei suostu tulemaan esille.
        Itselläni parhaat oivallukset tulevat esimerkiksi
        suihkussa tai partaa ajellessa. Ehkä niissä sopivasti
        yhdistyy mieltä aktivoiva fyysinen toiminta, joka
        kuitenkin on niin automaattista, ettei sen tekeminen
        vaadi erityistä keskittymistä ja toisaalta tilanne,
        joka eristää muusta ympäristöstä ja sen
        ärsykkeistä.</font></p>
        </td>
    </tr>
</table>
</center></div>
</body>
</html>
