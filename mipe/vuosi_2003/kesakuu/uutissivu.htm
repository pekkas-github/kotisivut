<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="850">
    <tr>
        <td valign="top" width="50%"><font color="#0000FF"
        size="2" face="Arial"><strong>Kesäkuu</strong></font><hr
        size="1">
        </td>
        <td align="right" valign="top" width="50%"><font
        color="#0000FF" size="2" face="Arial"><strong>30.6.2003</strong></font><hr
        size="1">
        </td>
    </tr>
</table>
</div><div align="left">

<table border="1" cellpadding="4" cellspacing="0" width="850">
    <tr>
        <td valign="top" width="600"><font color="#FF0000"
        size="4"><strong>Viileää kesän alkua<br>
        </strong></font><div align="center"><center><table
        border="0" cellpadding="3" cellspacing="0" width="100%">
            <tr>
                <td valign="top"><font size="2" face="Arial">Kesäkuun
                alku on ollut poikkeuksellisen viileä ja
                epävakainen. Lämpotila ei ole kuin käväissyt
                kahdenkymmenen asteen tuntumassa. Vettä on
                ropsautellut säännöllisesti. Ulkona oleskelu
                on vaatinut lämmintä pukeutumista, eikä
                työmatkojakaan ole juuri huvittanut ajaa
                pollkupyörällä. Kuun lopulla onneksi oli
                lämmin jakso parahiksi juuri lomaviikkomme
                aikana.</font><p><font size="2" face="Arial">Tämän
                kesän korjausprojekti taloyhtiössä oli
                piha-aitojen uusiminen. Pihamaa oli
                näkymältään muutaman päivän ajan toisaalta
                mukavan avara, mutta toisaalta kirjavan sekava.
                Nyt vanhat lahonneet aidat on korvattu saman
                näköisillä ja entistä ehommilla (oheinen kuva
                on kahdesta eri suuntiin otetusta yhdistetty
                &quot;trikkikuva&quot;).</font></p>
                <p><font size="2" face="Arial">Kuukauden
                kompuroinneista vastasivat Anneli
                Jäätteenmäki, joka joutui eroamaan
                pääministerin tehtävistä ja keskustan
                puheenjohtajuudesta, ja Mummi, joka kaaduttuaan
                mursi peukalonsa. </font></p>
                </td>
            </tr>
            <tr>
                <td><img src="piha.jpg" border="1" width="599"
                height="232"></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Merkkipäiviä
        kesäkuussa</strong></font></p>
        <div align="center"><center><table border="0"
        cellpadding="2" cellspacing="0" width="100%">
            <tr>
                <td valign="top"><font size="2" face="Arial">Kesäkuussa
                oli suuria merkkipäiviä. Pirjo vietti
                50-vuotisjuhliaan Lakiston klubitalolla. Vieraina
                olivat kaikki lähisukulaiset. Pirjon saama
                kansallispuku oli tosi upea.</font></td>
                <td valign="top" rowspan="2"><img
                src="pirjo_2.jpg" width="161" height="301"></td>
            </tr>
            <tr>
                <td align="center" valign="bottom"><img
                src="pirjo_1.jpg" width="301" height="225"></td>
            </tr>
        </table>
        </center></div><p><font size="2" face="Arial">Toista
        merkkitapahtumaa juhlivat Maila ja Olli, jotka viettivät
        50-vuotishääpäiväänsä. </font></p>
        <hr size="1">
        <p><font color="#FF0000" size="4"><strong>Juhannuksena
        ukkosta ja salamointia</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td valign="top"><font size="2" face="Arial">Juhannusta
                vietimme jo perinteisesti Ristinummella Anjan ja
                Markuksen mökillä. Juhannussäät ovat
                muuttuneet vuosi vuodelta kehnommiksi. Lähes
                koko illan sateli vettä ja päälle nousi myös
                ukonilma, joka ropsautti niskaamme aikamoisen
                raekuuron ja katkaisi päälle päätteeksi
                vielä sähkötkin reiluksi puoleksi tunniksi. </font></td>
                <td><img src="juhannus.jpg" width="301"
                height="171"></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kesälomaa
        harjoitellessa</strong></font></p>
        <div align="center"><center><table border="0"
        cellpadding="4" cellspacing="0" width="100%">
            <tr>
                <td width="100%"><font size="2" face="Arial">Pidimme
                Mirja kanssa viikon lomaa heti juhannuksen
                jälkeen. Ajoitus oli sikäli täydellinen, että
                se oli ilmojen puolesta koko kesäkuun paras
                viikko. Nautiskelimme golfista ja muuten vain
                jouten olosta. Ehdimme tutustua myös kivenheiton
                päässä olevaan uuteen IKEAan. Sami oli
                päiväkodissa paitsi yhtenä päivänä
                hoitopaikka oli Pesosilla Joonaksen, Piian ja
                Paulan luona.</font></td>
            </tr>
        </table>
        </center></div><hr size="1">
        <p><font color="#FF0000" size="4"><strong>Kuukauden
        ajatus</strong></font></p>
        <p><font size="2" face="Arial">&quot;Aloitan nyt siitä,
        mistä olisin voinut aloittaa jo kymmenen vuotta sitten.<br>
        Mutta olen onnellinen, etten odottanut kahtakymmentä
        vuotta.&quot;<br>
        Paulo Coelho - <em>Alkemisti</em></font></p>
        </td>
        <td valign="top" width="250"><font color="#FF0000"
        size="4"><strong>Muutoksen vaikeus<br>
        </strong></font><font size="2" face="Arial">Vaikka
        sanotaan, että muutos on työelämässä pysyvä
        olotila, niin onko mikään niin vaikeaa kuin saada
        onnistunut muutos aikaseksi? Ei riitä, että on
        uskallusta heittäytyä reunan yli muutoksen epävarmaan
        alamäkeen, vaan on myös oltava voimia ja
        kärsivällisyyttä punnertaa seuraavan kukkulan laelle.</font><p><font
        size="2" face="Arial">Muutoksen dilemma yrityksissä on
        usein siinä, että ihmisiin kohdistuva muutoksen paine
        tulee ulkoapäin, mutta todellisen muutoksen täytyy
        tapahtua ihmisistä sisältäpäin. Ilman sisäistettyä
        muutoksen tarvetta ja halua syntyy vain hämmennystä ja
        vastarintaa.</font></p>
        <p><font size="2" face="Arial">Mikä tahansa muutos
        vaatii ainakin kolmea asiaa. Ensin tarvitaan oivallus. On
        oivallettava, että muutos olisi mahdollinen ja se voisi
        olla hyödyllinen. Oivalluksesta syntyy mieltä kalvava
        kaipaus kohti muutosta. Muutoksen laakson takana
        houkuttelee toinen kukkula, jolla ruoho on vihreämpää
        ja näkymät avarampia. </font></p>
        <p><font size="2" face="Arial">Toiseksi tarvitaan
        riittävän hyvä motiivi, aito syy ja halu saada muutos
        aikaan. Jokainen tietää, että muutoksen eteen joutuu
        ponnistelemaan ja lopputulos on kuitenkin epävarma.
        Muutoksen rinteeseen syöksyminen vaatii riittävän
        voimakasta työntöä tai vetoa tai joskus molempia.</font></p>
        <p><font size="2" face="Arial">Kolmanneksi muutos vaatii
        aikaa, voimia ja sinnikkyyttä. Muutos on prosessi, jossa
        pitää samanaikaisesti oppia uusia ajatuksia ja
        toimintatapoja ja poisoppia vanhoista rutiineista ja
        malleista. Tämä ei onnistu tietoisella päätöksellä,
        vaan vaatii jatkuvaa ja periksiantamatonta harjoittelua.
        Pelkkä painovoima ei vie seuraavan kukkulan laelle,
        tarvitaan myös omaa ponnistelua.</font></p>
        <p><font size="2" face="Arial">Yritysten
        muutosprosesseissa nämä asiat eivät yleensä toteudu
        tyydyttävästi. Ihmisiä ei oteta mukaan muutoksen
        suunnittellun. Kuvitellaan, että muutos voi syntyä
        käskyttämällä ja ohjeistamalla valmiiksi pureskeltu
        malli. Ei synny riittävää työntöä tai vetoa. </font></p>
        <p><font size="2" face="Arial">Ihmisten oivalluksen ja
        motivaation kannalta ei riitä, että johto on itse
        sitoutunut muutokseen. Jokaisen pitää myös nähdä ja
        tuntea, että näin on. Monesti muutos muistuttaakin
        enemmän heitteille jättöä kuin määrätietoista ja
        innostavaa prosessia.</font></p>
        <p><font size="2" face="Arial">Muutoskille ei haluta
        antaa niiden vaatimaa aikaa. Ei anneta aikaa poisoppia
        vanhaa ja sisäistää uutta. Yritysjohto on
        kärsimätön. Jos tuloksia ei synny nopeasti, ajatellaan
        että porukka on kykenemätöntä tai sitten lyödään
        peliin uusi, parempi muutos. Organisaatio jää
        hämillään pyörimään uusien ja vanhojen kukkuloiden
        väliseen tehottomuuden laaksoon.</font></p>
        <p><font size="2" face="Arial">On jotenkin
        paradoksaalista, että pitemmän aikavälin
        muutoshankkeiden käynnistämiseen ei löydy ajoissa
        riittävää motivaatiota. Muutoksen vaivaan ei haluta
        ryhtyä, ennekuin siihen alkaa olla pakottava tarve. Ja
        siinä vaiheessa ollaan jo myöhässä.</font></p>
        <p><font size="2" face="Arial">Miksi juoksemme taluttaen
        pyörää? Siksi, että juuri nyt ei ole olevinaan aikaa
        seisahtua ja nousta satulaan. Silti on jatkuvasti aikaa
        korjata virheitä ja kompuroida tehottomien ja
        vanhentuneiden menettelytapojen kanssa.</font></p>
        </td>
    </tr>
</table>
</div>
</body>
</html>
