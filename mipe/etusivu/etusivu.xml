<?xml version="1.0" encoding="ISO-8859-1"?>
<?xml-stylesheet type="text/xsl" href="../muunnokset/etusivu_1.0.xsl"?>

<tapahtumat>
<!--
		<tapahtuma otsikko="Uudistusta etusivulle">
			<teksti>
				Olen pitänyt tapana julkaista kuukauden sivun aina seuraavan kuukauden 
				alkupuolella. Monesti tuo "alkupuoli" on ollut kovin venyvä käsite ja julkaisu
				on saattanut lykkääntyä pitkälle uuden kuun puolelle. Jutut ovat jo
				vaikuttaneet vanhoilta, kun aikaa niistä on vierähtänyt puolitoistakin kuukautta.
			</teksti>
			<teksti>
				Kokeilen nyt uutta systeemiä. Yritän kirjoitella etusivulle juttuja vähän sitä
				mukaa kuin asian tynkää ilmenee. Näin etusivusta tulisi vähän "blogimainen" ja
				se päivittyisi useammin ja ajankohtaisemmilla asioilla. Kuun vaihteen jälkeen 
				teen varsinaisen kuukauden sivun ja siirrän tärkeimmät jutut sinne. Niitä voi 
				sen jälkeen katsella arkistosta kuten nytkin.
			</teksti>
			<teksti>
				Antoisia lukuhetkiä!
			</teksti>
		</tapahtuma>
-->
	<tapahtuma otsikko="Uuteen kotiin" pvm="5.9.2011">
		<teksti>
			Teimme kesällä asuntokauppoja. Satunnaisen kiertelyn seurauksena törmäsimme
			aivan lähikulmilla asuntoon, johon ihastuimme, ja päätimme hankkia sen uudeksi
			kodiksemme. Nyt olemme teettäneet siellä vähän lattia- ja seinäremonttia ja
			sisään olisi tarkoitus muuttaa syyskuun puolenvälin tietämissä.
		</teksti>
		<kuva osoite="kuva11.JPG" muoto="vaaka" kuvaus="Näkymä kadulta" />
		<teksti>
			Ensimmäisessä kuvassa on näkymä kadun suunnasta. Asumme paritalon taaemmassa osassa.
			Pääsisäänkäynti on alakerrassa, mutta talon viertä pääsee kulkemaan yläpihalle.
		</teksti>
		<kuva osoite="kuva15.JPG" muoto="pysty" kuvaus="Talon viertä yläpihalle" />
		<teksti>
			Pihaa on enemmän kuin vanhassa kämpässä ja ruohoa riittää leikattavaksi.
			Pihassa on jopa oma mattojen tamppausteline ja kuivausteline. Pihan nurkassa 
			on pieni vaja, jossa on puutarhavälineitä ja edellisten asukkaiden jättämiä halkoja.
		</teksti>
		<kuva osoite="kuva05.JPG" muoto="vaaka" kuvaus="Pihanäkymää"/>
		<kuva osoite="kuva06.JPG" muoto="vaaka" kuvaus="Pihan varustusta"/>
		<kuva osoite="kuva07.JPG" muoto="vaaka" kuvaus="Vaja"/>
		<kuva osoite="kuva08.JPG" muoto="vaaka" kuvaus="Nurkan komeroissa kuulemma hillot
		ja mehut säilyvät läpi vuoden. Hyvä paikka viinipulloille?"/>
		<teksti>
			Sisäänkäyntejä on lukuisia. Yksi niistä johtaa alakerran askarteluhuoneeseen.
			Meille se on ehkä pikemminkin varastohuone. Kerrankin on reilusti lämmintä
			varastotilaa. Toisaalta vähän hirvittää, kuinka paljon sinne saattaa tavaraa
			kertyä.
		</teksti>
		<teksti>
			Alakerrassa on askarteluhuoneen lisäksi vain eteinen. Varsinainen asuminen
			sijoittuu yläkertaan. Asuntoja katsellessamme olimme ajatelleet, että haluamme 
			asua yhdessä tasossa, mutta niin vain sitä ollaan muuttamassa kahteen kerrokseen.
		</teksti>
		<kuva osoite="kuva09.JPG" muoto="vaaka" kuvaus="Varastossa on näppärästi vesipistekin" />
		<kuva osoite="kuva10.JPG" muoto="vaaka" kuvaus="Sisäänkäynti on kyllä vähän kuin tulisi kesämökille." />
		<kuva osoite="kuva16.JPG" muoto="vaaka" kuvaus="Ruokailutilan ikkunat näyttävät pohjoiseen ja itään."/>
		<teksti>
			Tässä asunnossa ihastuimme ennen muuta sen valoisuuteen ja avaruuteen. Ruokailutila
			ja olohuone muodostavat yhtenäisen, läpi talon ulottuvan tilan, ja molemmilla 
			puolilla on lähes seinän leveydeltä ikkunoita.
		</teksti>
		<kuva osoite="kuva03.JPG" muoto="vaaka" kuvaus="Olohuoneen ikkunat näyttävät etelään"/>
		<kuva osoite="kuva04.JPG" muoto="vaaka" kuvaus="Keittiössäkin on ikkuna"/>
		<teksti>
			Keittiö on vähän isompi kuin nyt, mutta ei ihan tyydytä kun vertaa sitä
			nykyisen asuntomme muutama vuosi sitten täysin uusittuun  keittiöön.
		</teksti>
		<kuva osoite="kuva02.JPG" muoto="vaaka" kuvaus="Ulos pääsee olohuoneesta, takkahuoneesta ja yhdestä makuuhuoneesta." />
		<teksti>
			Parketin päätimme hioa ja lakata ja nyt se kiiltää niin, ettei sillä uskalla 
			kävelläkään kuin ihan varpaisillaan. Katto on näissä kuvissa vielä lakattua puuta, 
			mutta rohkenimme tehdä radikaalin päätöksen maalauttaa sen valkoiseksi. Se 
			toivottavasti tuo vielä lisää valoisuutta ja tilan tuntua.
		</teksti>
		<kuva osoite="kuva01.JPG" muoto="vaaka" />
		<kuva osoite="kuva12.JPG" muoto="vaaka" kuvaus="Vallu vasemmalla ja Kari oikealla"/>
		<teksti>
			Remonttia meillä ovat tekemässä Kari ja Vallu. Kari on entisiä Elisalaisia ja
			Vallu kymmenen vuotta Suomessa asunut virolaiskaveri. Puskaradion kautta kuulimme, 
			että he tekevät hyvää jälkeä ja päätimme teettää heillä seinien ja katon maalauksen.
			Kuvista jo näkyykin, miltä valkoinen katto näyttää makuuhuoneessa.
		</teksti>
		<kuva osoite="kuva13.JPG" muoto="vaaka" kuvaus="Katto valkoisena"/>
		<kuva osoite="kuva14.JPG" muoto="vaaka" kuvaus="Tulevien vuosien remonttikohteita suunnitellaan." />
		<teksti>
			Vallulta ja Karilta saimme hyviä vinkkejä ja pojat jo vähän petasivat itselleen
			terassihommia - ehkä ensi kesäksi. Saa nähdä.
		</teksti>
	</tapahtuma>
	<tapahtuma otsikko="Päivityksiä" pvm="9.1.2011">
		<teksti>
			Kotisivut ovat vähän retuperällä. Tarkoitus on ollut, mutta en ole saanut sitä vain aikaiseksi.
			Ehkä on ollut vähän sellainen fiilis, että on niin monenlaisia asioita, joita haluaisi 
			puuhastella tai joita pitäisi tehdä, että ei pysty kunnolla tarttumaan mihinkään.
			Ehkä osasyynä on ollut sekin, että on tullut harrastettua työasioita tai niihin läheisesti
			liittyviä asioita kotonakin. Ja nimenomaan harrastettu mielenkiinosta, sillä mitään 
			pakkoa tai painetta siihen ei ole ollut.
		</teksti>
		<teksti>
			Työpaikalla omassa yksikössäni on taas tehty organisaatiomuutoksia. Siirryimme
			puhtaaseen matriisiorganisaatioon. Se on kiinnostavaa, koska olen usein itsekin
			ajatellut, että moni asia pitäisi hoitaa liiketoimintalinjojen yli menevillä yhteisillä
			toiminnoilla. Muutoksen varjopuolena oli, että vajaa 50 henkeä joutui "uudelleen
			sijoitettaviksi".
		</teksti>
		<teksti>
			Jouluaatoa vietimme, muistaakseni ensimmäistä kertaa kotona. Joulua olivat juhlimassa
			myös mummit ja vaari. Mummi ja vaari olivat paossa vesivahingosta seurannutta,
			keskeneräistä remonttia. Myöhemmin illalla seuraan liittyivät myös Markus ja Petri.
		</teksti>
		<kuva osoite="lunta.JPG" muoto="vaaka" />
		<teksti>
			Talvi tuli taas yllättäen ja pysyvä lumi satoi maahan jo marraskuussa. Ja sitten satoi
			ja satoi ja satoi. Paksuin lumivaippa Suomessa oli etelärannikolla ja sen kyllä 
			huomasi. Jos oli lunta ennätyksellisen paljon viime talven lopulla, niin nyt se satoi
			jo alkutalvesta. Kireähköt pakkaset eivät päästäneet sitä missään vaiheessa sulamaan.
			Sami on ollut talomme ahkerin lumitöiden tekijä ja vaikka hän kaukaa viisaasti
			aloitti lumen kasaamisen aivan tontin ulkoreunasta, alkaa tila olla lopussa. Sama
			ongelma näytti oleva myös Heldingin kaupungin lumenluojilla.
		</teksti>
		<teksti>
			Loppiaisen jälkeen lämpötila nousi plussan puolelle ensimmäistä kertaa sitten
			loppusyksin. Olimme tätä jo vähän odotelleet, sillä lumikuorma katolla alkoi olla
			melkoinen. Ja odotetusti, mutta kuitenkin yllättäen, lumivyöry lähti liikkeelle ja tuli
			"kuuden richterin" rytinällä alas. Silmänräpäyksessä ikkunoiden eteen nousi miehen
			korkuinen lumilohkareiden muodostama valli. Kaksi pihalamppua pimeni ja toinen
			niistä väänti ihan mutkalle.
		</teksti>
	</tapahtuma>
	<tapahtuma otsikko="Syysloma" pvm="20.10.2010">
		<kuva osoite="kouvola.jpg" muoto="vaaka" />
		<teksti>
			Syksyn keskellä pääsimme viettämään muutaman vapaapäivän, kun Samin 
			koulussa vietettiin syyslomaa. Olimme vuokranneet mökin Kouvolan ja Mikkelin
			puolivälistä aivan Mäntyharjun rajalta. Ukin mummi oli mukanamme.
		</teksti>
		<teksti>
			Mökki oli varsin uusi ja hyvin varusteltu. Saunarakennus oli hiukan vanhempi, 
			mutta hyvät löylyt sieltä irtosi. Järvi oli tavattoman kirkasvetinen, mutta vesi 
			oli niin kylmää, ettei uiminen jäi vain haaveeksi.
		</teksti>
		<teksti>
			Sää viileni koko maassa ja lupailtiin oikein kunnon lumimyrskyä. Onneksi mitään
			isompaa myrskyä ei tullut, mutta lunta satoi maahan parin sentin vahvuudelta,
			eikä se vielä kotiinlähdön aikaan ollut kokonaan sulanut.
		</teksti>
	
	</tapahtuma>
	<tapahtuma otsikko="Ilotulitusta" pvm="9.9.2010">
		<kuva osoite="ilotulitus.jpg" muoto="vaaka" />
		<teksti>
			Värikästä välkettä ja kovaa pauketta oli nähtävissä ja kuultavissa Meilahden
			edustalla, kun ilotulituksen Suomen mestaruuksista kisattiin. Olimme illan jo
			pimennyttyä seuraamassa tapahtumaa Paciuksenkadun ja Merikannontien
			kulmassa. Ammunta tapahtui Rajasaaresta, joka paikkana oli sikäli otollinen,
			että yleisö saattoi jakautua erittäin laajalle alueelle, eikä tungosta esiintynt.
		</teksti>
		<teksti>
			Lähikadut oli suljettu liikenteeltä. Muilla kaduilla autoja oli sitäkin enemmän.
			Me olimme liikkeellä junalla ja ratikalla. En muista, milloin olisin ollut omalla
			autolla Pasilaa lähempänä keskustaa. Julkisilla kulkuvälineillä on paljon 
			leppoisampaa matkustaa ja pyörällä tai kävellenkin pääsee yllättävän 
			kätevästi. Katsellessani autojen jonotusta valoissa ja kuskien hermostunutta
			tööttäilyä koin lähinnä ahdistusta.
		</teksti>
	</tapahtuma>
	<tapahtuma otsikko="Rapujuhlaa" pvm="21.8.2010">
		<teksti>
			Kun kesä alkaa kääntyä loppupuolelle, on rapujen nauttimisen aika. Markus
			oli järjestänyt meille saksiniekkoja Espanjasta. Hyvältä maistui, kuten aina
		</teksti>
	</tapahtuma>
	<tapahtuma otsikko="Mökkiloma Ruovedelleä" pvm="8.8.2010">
		<kuva osoite="mokki.jpg" muoto="vaaka" />
		<teksti>
			Olimme jälleen vuokranneet kesämökin viikoksi käyttöömme. Tällä kertaa
			Ruovedeltä Nenosjärven rannalta. Varsinaisen mökkirakennuksen lisäksi
			rannassa oli erillinen sauna, jota taas lämmitettiin päivittäin. Järvessä  vesi
			oli kuivuuden takia kovin matalalla. 
		</teksti>
		<teksti>
			Kesä on ollut kovin kuiva ja marjat ovat jääneet kovasti pieniksi. Kävimme
			poimimassa vähän mustikoita. Parhaat paikat olivat aivan mökkitien ojanpenkoilla,
			joissa kosteutta oli ollut vähän enemmän. Pari litraa taisimme porukalla saada
			saaliiksi. Puuron kanssa itse poimitut mustikat maistuivat hyviltä.
		</teksti>
		<teksti>
			Ruoveden nähtävyyksiin kuuluu Runebergin lähde. Se on lähde, josta pulppuaa
			erittäin puhdasta ja kirkasta ja kylmää pohjavettä. Lähdettä on vähän padottu, niin
			että sen ympärille on syntynyt pieni lampi. Ihmisiä rohkaistiin nauttimaan lähteen
			vettä ja täyttämään vesiastioitaan siitä. Veden purkautumiskohtaan ulottuikin
			laituri, jonka kärjestä saattoi astioita täytellä. Mekin toimme monta pullollosta 
			raikasta lähdevettä tuliaisina kotiin.
		</teksti>
		<teksti>
			Ihmettelimme, miten Runeberg liittyi Ruoveteen, mutta asia selvisi netistä.
			Turussa opiskellessaan Runebergilta loppui rahat ja tienatakseen opintirahoja
			hän ryhtyi kotiopettajaksi kapteeni af Ehnehjelmin lapsille ja päätyi siten Saarijärven
			kautta Ruovedelle. Väitetään, että lähde oli inspiroinut Runebergia hänen runossaan
			"Lähde".
		</teksti>
	</tapahtuma>
	<tapahtuma otsikko="Terassikierros Porvoossa" pvm="28.7.2010">
		<kuva osoite="porvoo.jpg" muoto="vaaka" />
		<teksti>
			Mummit ja vaari ja Saloset tekisvät terassikierroksen Porvooseen.
			Aamulla lähdettiin J.L.Runebrg -laivalla Kauppatorin rannasta. Ilma
			ei ollut vielä tukahduttavan kuuma ja ajoviima muutenkin viilensi
			mukavasti. Laiva oli aika täynnä, mutta seurassa ja virvokkeita
			nauttien matka sujui joutuisasti.
		</teksti>
		<teksti>
			Porvoon satamassa oli jo todella lämmintä. Marssimme oikopäätä syömään
			Timbaaliin. Jotkut söivät etanoita, toiset jotain muuta. Maukasta oli
			kuitenkin jokainen laji.
		</teksti>
		<teksti>
			Lämpöä oli varmasti yli 30 astetta. Jäätelöpaikan etsiminen alkoi jo
			käydä tuskaiseksi. Lopulta saatiin viilentävät jäätelöt, mutta kaupungin
			kiertely näillä helteillä oli jätettävä väliin. Marssimme suoraan
			linja-autoasemalle, josta oli juuri lähdössä pikavuoro Helsinkiin.
			Viileä, ilmastoitu bussi tuntui taivaalliselta!
		</teksti>
	</tapahtuma>
	<tapahtuma otsikko="Lomanviettoa Nauvossa" pvm="25.7.2010">
		<kuva osoite="nauvo.jpg" muoto="vaaka" />
		<teksti>
			Vietimme muutaman päivän lomaa Nauvossa Kajn ja Pirjon vieraina.
			Tai alunperin oli tarkoitus olla ehkä muutama päivä, mutta visiitti venähti
			lähes viikon mittaiseksi. Ja mikäpä oli ollessa. Lämmintä riitti aamusta
			kesäiseen yöhön asti ja mäntykangas tuoksui virkistävästi. Kaskaat 
			sirittivät kuin etelän yössä ainakin ja ruoka maistui ulkoterassilla.
		</teksti>
		<teksti>
			Sami viihtyi erinomaisesti. Saaressa riitti puuhaa ja tutkittavaa. Kino
			oli uskollinen leikkikaveri, iskän kanssa opeteltiin virvelin heittoa ja mieluisin
			projekti oli Kajn kanssa rakennettu uusi kompostin paikka.
		</teksti>
	</tapahtuma>
	<tapahtuma otsikko="Ilmalumuseossa" pvm="13.7.2010">
		<kuva osoite="lentaja.jpg" muoto="vaaka" />
		<teksti>
			Kesähelle on ollut suorastaan piinaavaa. Sami ja Pekka lähtivät aamupäivällä 
			pyörillä kohti Ilmailumuseota. Matkaa ei ollut kuin vajaa kymmenen kilometriä,
			mutta matkalla piti useamman kerran pysähtyä juomaan vettä.
		</teksti>
		<teksti>
			Museon aula oli kuin sauna. Tiskin takana istuva tyttö jaksoi kuitenkin hymyillä.
			Hän lupasi, että lentokonehallien puolella on viileämpää. Ja niin onneksi olikin.
			Viihdyimme koneita ja pienoismalleja ja kaikkea muuta mielenkiintoista katsellen
			parisen tuntia. 
		</teksti>
		<teksti>
			Palatessamme halleilta aulassa oli vieläkin tukahduttavampaa, mutta kassan
			tyttö hymyili edelleen pienen tuulettimen puhaltaessa viilentävää ilmaa. Kahvilassa
			nautittujen virvokkeiden jälkeen lähdettiin kotia kohti. Pieni tuulenvire oli niin lämmin,
			että se ei kovinkaan paljoa menoa viilentänyt.
		</teksti>
	</tapahtuma>
	<tapahtuma otsikko="Kesäloma" pvm="9.7.2010">
		<kuva osoite="projektihuone.jpg" muoto="vaaka" />
		<teksti>
			Pekan kesäloma alkoi. Neljä viikko vapaata töistä. Mirjan loma alkaa vasta viikon
			päästä. "Viimeinen työviikko oli jo puoliksi kuin lomaa", pohti lomalainen. "Kaikki 
			muut olivat jo kesälaitumilla. Ei palavereja, ei sähköpostia, ei puheluita. Vietin koko 
			viikon yksikseni projektillemme varatussa huoneessa. Oli aikaa ajatella, keskittyä ja 
			saada jotakin aikaiseksikin."
		</teksti>
	</tapahtuma>
	<tapahtuma otsikko="Itä-Länsi Helsingissä" pvm="3.7.2010">
		<kuva osoite="katsojat.jpg" muoto="vaaka" />
		<teksti>
			Pesäpallo tuli Helsinkiin Itä-Länsi -ottelun merkeissä. Tapahtumapaikkana
			oli Finnair-Stadiumin keinonurmi. Lähdimme seuraamaan naisten ottelua ja
			samalla nauttimaan kesäillasta.
		</teksti>
		<teksti>
			Yleisöä ei ollut päätä huimaavasti. Iso osa heistäkin varmaan maakunnista
			tulleita. Aurinkoinen itäkatsomo oli sentään aika tiiviisti kansoitettu ja ihan
			oli urheilujuhlan tuntua. Maamme-laulukin kuultiin oopperalaulajan paatoksella
			ihan amerikan malliin.
		</teksti>
		<teksti>
			Peli oli vauhdikasta ja Antero Mertaranta kohotti tunnelmaa ansiokkaiksi tunnettujen
			kykyjensä mukaisesti. Lopputulos oli tosin selvä jo varsin aikaisessa vaiheessa.
			Itä paukutteli useamman läpilyönnin ja kunnarin ja voitto heltisi varsin selvin numeroin.
		</teksti>
	</tapahtuma>
	<tapahtuma otsikko="Talviturkit narikkaan" pvm="30.6.2010">
		<kuva osoite="kuusijarvi.jpg" muoto="vaaka" />
		<teksti>	
			Lämmin sää houkutteli Mirjan ja Samin iltauinnille Kuusijärvelle. Pekka oli 
			mukana vain kuskina ja vaatteiden vahtina. Veden lämpötila oli 21-22 astetta.
			Porukkaa oli vielä yllättävän paljon, vaikka kello lähenteli iltauutisten aikaa.
			Mikäpä ettei, kun keskikesän aurinko paistaa ja ilma on tyyni ja lämmin.
		</teksti>	
	</tapahtuma>
	<tapahtuma otsikko="Pekan päivät" pvm="29.6.2010">
		<kuva osoite="nimpparit.jpg" muoto="vaaka" />
		<teksti>
			Pekanpäivä oli aurnkoinen ja suorastaan helteinen. Mummi, vaari ja Eila
			tulivat kyläilemään. Syötiin Eilan tekemää tosca-kakkua juotiin kahvia. Lisäksi
			tarjolla oli kesän mansikoita jäätelön kera.
		</teksti>
	</tapahtuma>
	<tapahtuma otsikko="Juhannus on meillä herttainen" pvm="26.6.2010">
		<kuva osoite="juhannus.jpg" muoto="vaaka" />
		<teksti>
			Juhannusta on rauhallisinta viettää omassa kotipihassa, kun kaikki naapurit läheltä
			ja kaukaa ovat lähteneet mökeilleen pois kaupungista. Ei kuulu liikenteen kohinaa,
			eikä ihmisten ääniä. Vain tuuli humisee ja linnut laulavat.
		</teksti>
		<teksti>
			Juhannusaaton sää oli pilvinen, mutta kuitenkin lämmin ja tyyni. Ruokaa ja juomaa
			nautiskeltiin terassilla markiisin alla, eikä pienet sateen ropsauttelut haitanneet 
			lainkaan.
		</teksti>
	</tapahtuma>
		<tapahtuma otsikko="Kätköjä tutkimassa" pvm="20.6.2010">
			<kuva osoite="katko.jpg" muoto="vaaka" />
			<teksti>
				Geo-kätkö on jonkun henkilön maastoon piilottama astia tai säilö, johon on laitettu
				lokikirja ja mahdollisesti jotain muutakin pikkutavaraa. Kätkijä julkaisee nettisivulla
				kätkön koordinaatit ja kuvauksen paikasta ja kätkön vaativuudesta. Me muut yritämme
				etsiä koordinaattien perusteella kätkön ja merktisemme löytöajankohdan lokikirjaan.
			</teksti>
			<teksti>
				Sami tutkiskeli kätköjä netistä ja huomsimme, että aivan lähikallioillamme on useampikin
				kätkö. Päätimme etsi niistä yhden puhelimen GPS-navigoinnin avulla. Se osoittautui
				hankalammaksi kuin arvasimmekaan. Puhelimen navigointiohjelmat eivät soveltuneet
				tällaiseen etsimiseen parhaalla mahdollisella tavalla tai sitten emme vain osanneet 
				käyttää niitä sujuvasti. Myös satelliittien signaalit katosivat herkästi metsän keskellä.
				Olisi varmaan tarvittu tehokkaampi antenni.
			</teksti>
			<teksti>
				Tällä kerralla kätkö jäi löytymättä. Aivan lähellä pyörimme ja houkuttelevan
				näköisiä kallion- ja kivenkoloja oli vaikka kuinka paljon. Useimmat olivat tosin täynnä
				nuorison rikkomia olut- ja viinapulloja. Tavoitepiste tuntui jatkuvasti olevan 5-10 metrin
				päässä milloin missäkin suunnassa. Lopulta palasimme kotiin laittamaan ruokaa, 
				mutta vielä me jossakin vaiheessa jonkun kätkön löydämme.
			</teksti>
		</tapahtuma>
		<tapahtuma otsikko="Alkoi suvi suloinen" pvm="5.6.2010">
			<teksti>
				Koululaisten kevään aherrus päättyi kevätjuhliin ja alkoi kesäloma. Sami selvisi
				hienosti viidennelle luokalle. Sama opettaja jatkaa myös tulevalla lukukaudella
				ja Nurkkatien koulukin on toistaiseksi turvassa kaupungin saneeraustoimilta.
				Se on hyvä ja kahden vuoden kuluttua Sami sitten siirtyykin yläaseteelle ja
				joutuu vaihtamaan koulua.
			</teksti>
		</tapahtuma>
		<tapahtuma otsikko="Vakinaista työtä" pvm="27.5.2010">
			<teksti>
				Mirja on viimeisen vuoden ollut määräaikaisissa työsuhteissa Elisassa.
				Määräajan päättyessä oli riski tulla irtisanotuksi, ellei sopivaa uutta
				määräaikaisuutta olisi löytynyt.
			</teksti>
			<teksti>
				Nyt Mirja on onnistun saamaan vaikinaisen paikan. Jokseenkin samat
				hommat jatkuvat, mutta vakinaisessa työsuhteessa.
				Palkasta joutuu vähän tinkimään, mutta toisaalta ei koko ajan tarvitse
				ajatella, löytyykö jatkoa, kun määräaika umpeutuu.
			</teksti>
		</tapahtuma>
		<tapahtuma otsikko="Ruohikko kasvaa silmissä" pvm="25.5.2010">
			<kuva osoite="nurtsi.jpg" muoto="vaaka" />
			<teksti>
				Jouduin jo itsekin ruohonleikkuupuuhiin. Ruoho ei ehkä niinkään vielä
				rehota, mutta voikukat sitäkin enemmän. Se ei sinällään haittaa. Pääasia,
				että on vihreää.
			</teksti>
		</tapahtuma>
		<tapahtuma otsikko="Käki kukkuu kuusikossa" pvm="22.5.2010">
			<teksti>
				Vuodet eivät ole veljiä keskenään. Vaikka olemme asuneet täällä Heikinlaaksossa
				jo liki 15 vuotta, niin silloin tällöin havaitsemme luonnossa jotakin aikaisemmista
				vuosista poikkeavaa.
			</teksti>
			<teksti>
				Tämän kevään hellejakson tuoma uutuus on käki, joka kukkuu parastaikaa jossain
				lähistöllä. Sellaista en muista aikaisempina vuosina kuulleeni edes kesällä. Jos 
				kukunnan määrä kertoo jotain jäljellä olevien elinvuosien määrästä, niin niitä tuntuisi 
				riittävän. Kukunta peittyy vain ajoittain taustalla jyrähtelevän ukkosenherran äänen
				alle.
			</teksti>
		</tapahtuma>
		<tapahtuma otsikko="Kesä tuli viikossa" pvm="19.5.2010">
			<teksti>
				Viikko sitten ei puissa näkynyt vielä lainkaan vihreää. Nyt puissa on
				jo isot lehdet, paikka paikoin on jo ajeltu nurmikoita ja tuomikin kukkii levittäen
				huumaavaa tuoksuaan ympäristöön. Lämpöaalto on kiihdyttänyt kevään 
				sellaiseen vauhtiin, ettei perässä tahdo pysyä.
			</teksti>
			<teksti>
				Jotain sentään olemme mekin kerinneet. Ensimmäinen golfkierros on heitetty
				Luukissa. Grilli on ollut ahkerasti käytössä ja terassilla on nautittu aamupalaa,
				lounasta ja iltapäiväkahveja. Töihin on pyöräilty muutamia kertoja ja Mirja on 
				ahkeroinut puutarhassa.
			</teksti>
			<teksti>
				Otimme helatorstain jälkeisen perjantain vapaaksi ja nautimme pitkästä 
				viikonlopusta. Sunnuntai-iltapäivänä leppoisassa auringonpaisteessa olikin
				sitten jo aivan kesälomatunnelma. Toivotaan, että saamme nauttia lämpimistä 
				päivistä jatkossakin kesän kuluessa.
			</teksti>
		</tapahtuma>
</tapahtumat>
