<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Marraskuu</title>
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Marraskuu</strong></font><hr
        size="1">
        </td>
        <td align="right" valign="top"><font color="#0000FF"
        size="2" face="Arial"><strong>25.11.2001</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><font color="#FF0000" size="4"><b><i>Syysmyrskyjä ja
        lunta</i></b></font><blockquote>
            <p align="left"><a href="piha_1.jpg"
            target="uutisruutu"><img src="piha_1.jpg"
            alt="Ensimmäinen lumi kävi maassa marraskuun alussa"
            align="right" border="1" hspace="0" vspace="3"
            width="200" height="150"></a>Poikkeukselliset
            syysmyrskyt riepottelivat eteäistä Suomea pariinkin
            otteeseen. Itse säästyimme ilman vaurioita, mutta
            lähistöllä oli jokunen puunrunko kaatunut. Sen
            sijaan joillakin paikkakunnilla oltiin ilman
            sähköä jopa toista viikkoa. Töissäkin kuuli
            juttuja, kuinka aamutoimet oli hoidettu kynttilän
            valossa ja puuroa oli keitelty spriikeittimellä.</p>
            <p align="left">Alkukuusta lunta tuli näytiksi,
            mutta vähän myöhemmin sitä tulikin oikein
            kunnolla, varmaan pari kymmentä senttiä. Liikenne
            oli muutaman päivän ajan koko lailla takkuista. </p>
            <p align="left"><a href="piha_2.jpg"
            target="uutisruutu"><img src="piha_2.jpg"
            alt="Lunta kuin parhaimpina talvina" align="right"
            border="1" hspace="0" vspace="3" width="200"
            height="150"></a>Lintulaudoilla on ollut vilkasta.
            Punatulkkuja ja närhiä on taas ilmaantunut
            pihapiiriin. Jokunen talvehtimaan jäänyt
            mustarastaskin on näkynyt. Ja tietysti tiaisia monta
            eri sorttia. </p>
        </blockquote>
        <p align="left"><font color="#FF0000" size="4"><b><i>Pikkujoulujen
        aikaa</i></b></font></p>
        <blockquote>
            <p align="left">Elisan insinöörit järjestivät
            perinteiset pikkujoulut Suomenlinnan upseerikerholla.
            Perinteet tosin ovat rapisseet vuosien saatossa
            sukupolvien vaihtuessa ja arvojen muuttuessa. Ei
            ollut joulupukkia lahjoineen, ei insinöörimäisen
            nokkelia leikkejä. Juhlapuhekin oli
            kierrätystavaraa eli uusinta kolmenkymmenen vuoden
            takaa. Tarkoittaako tämä sitä, että alkaa tulla
            vanhaksi nostalgiseksi?</p>
            <p align="left">Tätä kirjoiteltaessa on
            odotettavissa vielä Elisan viinikerhon pikkujoulu,
            jota vietetään saksalaisissa merkeissä. Ja heti
            perään kokoonnutaan suvun pikkujouluihin Pesosille.
            Näistä tarkemmin ensi kuussa.</p>
        </blockquote>
        <p align="left"><font color="#FF0000" size="4"><b><i>Maukasta
        ruokaa</i></b></font></p>
        <blockquote>
            <p align="left">Ruuan laittaminen on hauskaa ja
            luovaa puuhaa. Luovuus perustuu siihen, että meillä
            luotetaan enemmänkin improvisaatioon ja muistikuviin
            ja siihen mitä kaapista löytyy kuin tiukasti
            keittokirjan reseptiin. Niinpä lopputulos on aina
            jonkin sortin yllätys, mutta useinmiten kuitenkin
            ihan positiivinen. Mottona on: &quot;yksinkertaista
            hyvää ja kohtuullisen vähällä vaivalla&quot;.
            Yksi viimeisimpiä ihastuksia on ollut
            inkivääripossu, joka meni jotenkin näin:</p>
            <blockquote>
                <blockquote>
                    <p align="left">* pannulle öljyä ja siinä
                    kuullotetaan vähän raastettua inkivääriä
                    ja hienonnettua valkosipulia<br>
                    * lisätään possusuikaleet ja ruskistetaan<br>
                    * hulautetaan sekaan vähän kuivaa sherryä<br>
                    * maustetaan mustapippurilla ja
                    soijakastikkeella</p>
                    <p align="left">Lisukkeeksi curryllä
                    maustettua riisiä ja nopsasti rapsakoiksi
                    wokattuja vihanneksia (porkkanaa, lanttua,
                    kaalia, sipulia, paprika, sieniä ja mitä
                    nyt sattuu löytymään).</p>
                </blockquote>
            </blockquote>
        </blockquote>
        </td>
    </tr>
    <tr>
        <td><font color="#FF0000" size="4"><b><i>Samin touhuja</i></b></font><blockquote>
            <p>Sami on ollut ensimmäisen kokonaisen yön pois
            kotoa. Olimme Mirjan kanssa viettämässä
            pikkujoulua ja Sami oli mummin ja ukin luona
            hoidossa. Ihan oli hienosti mennyt. Sami nukkui ukin
            vieressä ja sai ukkikin vähän nukkua.</p>
            <p><a href="imuri.jpg" target="uutisruutu"><img
            src="imuri.jpg" alt="Pikkuimuroija" align="right"
            border="1" hspace="2" vspace="2" width="192"
            height="201"></a>Sami on mahdottoman lämminverinen.
            Kun me Mirjan kanssa lisäämme vaatetta päälle,
            niin Sami viipottaa ilman sukkia ja välillä ilman
            housujakin.</p>
            <p>Samin hoitopaikasta ei ole vielä tietoa, mutta
            vuoden vaihteessa Samin pitäisi opetella
            hoitopaikkaelämään, kun Mirja palaa takaisin
            töihin. Välillä sitä huolestuneena ajattelee,
            miten meidän pikkuinen &quot;touhupetterimme&quot;
            pärjää uudenlaisessa elämäntilanteessa.</p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p align="left"><em>&quot;Ihminen kuulee vain sen,
            minkä ymmärtää.&quot;</em></p>
            <blockquote>
                <blockquote>
                    <blockquote>
                        <blockquote>
                            <p align="left">Goethe</p>
                        </blockquote>
                    </blockquote>
                </blockquote>
            </blockquote>
        </blockquote>
        </td>
    </tr>
</table>
</div>
</body>
</html>
