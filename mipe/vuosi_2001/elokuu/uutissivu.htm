<html>

<head>
    <meta http-equiv="Content-Type"
    content="text/html; charset=utf-8">
</head>

<body bgcolor="#FFFFFF">
<div align="left">

<table border="0" cellpadding="0" cellspacing="0" width="650">
    <tr>
        <td valign="top"><font color="#0000FF" size="2"
        face="Arial"><strong>Elokuu</strong></font><hr size="1">
        </td>
        <td align="right" valign="top"><font color="#0000FF"
        size="2" face="Arial"><strong>8.9.2001</strong></font><hr
        size="1">
        </td>
    </tr>
</table>
</div><div align="left">

<table border="0" cellpadding="0" cellspacing="0" width="650">
    <tr>
        <td><font color="#FF0000" size="4"><b><i>Silmälasit
        Pekalle</i></b></font><blockquote>
            <p align="left"><a href="rillit.jpg"
            target="uutisruutu"><img src="rillit.jpg"
            alt="Vanhuus ei tule yksin" align="right" border="1"
            hspace="0" width="150" height="155"></a>Tästä
            silmälasiasiasta oli vähän juttua sähkeuutisissa.
            On niiden kanssa aika tavalla totuttelemista. Onneksi
            niitä ei ihan jatkuvasti tarvitse lukiessakaan.
            Tuntuu vain, että nykyään tuoteselosteet ja monet
            muut tärketä tekstit kirjoitetaan niin pienellä
            präntillä, että niiden lukeminen vaatii todellista
            pinnistelyä. Silloin kyllä huomaa silmälasien
            merkityksen ja hyödyn.</p>
        </blockquote>
        <p align="left"><font color="#FF0000" size="4"><b><i>Kesäloma</i></b></font></p>
        <blockquote>
            <p align="left">Kesälomamme ajoittui tänä vuonna
            elokuun loppuun ja syyskuu alkuun. Hiukan oudolta
            tuntui lähteä lomalle, kun kaikki muut olivat jo
            palailleet<a href="potretti.jpg" target="uutisruutu"><img
            src="potretti.jpg" alt="Lomaseurueemme" align="right"
            border="1" hspace="5" vspace="3" width="250"
            height="131"></a> töihin ja valmistautuivat syksyn
            haasteisiin. Hiukan myös arvelutti, voiko kauniit
            ilmat vielä jatkua, kun juhannuksesta lähtien oli
            ollut lämmintä ja aurinkoista. </p>
            <p align="left">Onneksi ilmoja vielä riitti. Kaksi
            viikkoa vietimme Vuokatin juurella Katinkullassa ja
            viikon Punkaharjulla mummin ja vaarin kanssa.</p>
        </blockquote>
        <p align="left"><font color="#FF0000" size="4"><b><i>Kainuun
        maisemissa</i></b></font></p>
        <blockquote>
            <p align="left"><a href="mokki.jpg"
            target="uutisruutu"><img src="mokki.jpg"
            alt="Mökkimme aivan kylpylän vieressä"
            align="left" border="1" hspace="5" vspace="5"
            width="150" height="112"></a>Katinkullassa loma sujui
            enimmäkseen golfin merkeissä. Käytiin tietysti
            myös kylpylässä kylpemässä ja mummi ja vaari
            lisäksi keilaamassa. Talomme sijainti oli
            ihanteellinen: toisella puolella itse kylpylä ja
            toisella puolella Samille lasten leikkipuisto.</p>
        </blockquote>
        <blockquote>
            <p align="left"><a href="vuokatti.jpg"
            target="uutisruutu"><img src="vuokatti.jpg"
            alt="Taustalla Katinkullan lomakylä" align="right"
            border="1" hspace="0" width="150" height="139"></a>Kävimme
            ihailemassa Kainuun maisemia myös Vuokatin vaaran
            laelta. Korkeutta Vuokatilla on ympäröivien vesistöjen
            pinnasta noin 200 metriä. Näköalat olivat komeat
            ja Katinkullan lomakeskuskin oli kuin jalkojemme
            juuressa.</p>
        </blockquote>
        <blockquote>
            <p align="left">Vuokattihan on talvella hiihtokeskus
            ja sieltä löytyy myös urheiluopisto. Kesällä voi
            jopa harrastaa murotmaahiihtoa maan alle rakennetussa
            hiihtoputkessa.</p>
        </blockquote>
        <blockquote>
            <p align="left"><a href="vuokatti_2.jpg"
            target="uutisruutu"><img src="vuokatti_2.jpg"
            alt="Näkymä Vuokatilta itään päin" align="left"
            border="1" hspace="5" width="150" height="117"></a>Vaikka
            tällaisten paikkojen virkistyskäyttö on monessakin
            mielessä hyvä asia, niin tavallaan on sääli,
            että täältäkään ei pysty ottamaan yhtään
            kuvaa niin, että sitä ei rumentaisi joku ihmisen
            tekemä metallihäkkyrä.Vuokatin laelle on
            rakennettu hyppyrimäki sekä useita
            laskettelurinteitä hisseineen. Ympäristön
            korkeimmalle paikalle on tietysti pystytetty myös
            televisiomasto.</p>
        </blockquote>
        </td>
    </tr>
    <tr>
        <td><font color="#FF0000" size="4"><b><i>Punkaharjulla
        jälleen</i></b></font><blockquote>
            <p><a href="koli.jpg" target="uutisruutu"><img
            src="koli.jpg"
            alt="Näkymä Ukko-Kolilta etelän suuntaan"
            align="right" border="1" hspace="5" width="150"
            height="113"></a><a href="punkaharju.jpg"
            target="uutisruutu"><img src="punkaharju.jpg"
            alt="Näkymä vesitornista Savonlinnan suuntaan"
            align="right" border="1" hspace="0" width="150"
            height="113"></a>Kolmannen lomaviikon vietimme
            Punkaharjulla samoissa maisemissa kuin
            loppukeväästäkin (ks. toukokuun uutissivu).
            Ennustuksista huolimatta sää jatkui varsin
            aurinkoisena ja vuodenaikaan nähden lämpimänä.
            Pari pilvisempää päivää osui viimeiselle
            viikolle. Punkaharjulle mennessämme poikkesimme
            Kolilla.</p>
        </blockquote>
        <p><font color="#FF0000" size="4"><b><i>Samin touhuja</i></b></font></p>
        <blockquote>
            <p><a href="keinu.jpg" target="uutisruutu"><img
            src="keinu.jpg"
            alt="Sami viihtyi Katinkullan leikkipuistossa"
            align="left" border="1" hspace="5" width="150"
            height="164"></a>Samilla on &quot;minä itte&quot;
            ikäkausi. Hän on valtavan omatoiminen kaikessa,
            eikä suvaitse juuri kenenkään apua. <a
            href="puolukat.jpg" target="uutisruutu"><img
            src="puolukat.jpg"
            alt="Puolukanpoimijoita Punkaharjulla" align="right"
            border="1" hspace="5" width="150" height="125"></a>Jos
            asiat eivät suju hänen mieleisellään mallilla,
            niin sen kyllä kuulee koko lähiseutu. No
            enimmäkseen Sami on toki yhtä hymyä. Mummin ja
            vaarin kanssa Sami viihtyi leikkipuistossa ja
            puolukan poiminnassa.</p>
            <p>&nbsp;</p>
        </blockquote>
        <p align="left"><font color="#FF0000" size="4"><b><i>Kuukauden
        ajatus </i></b></font></p>
        <blockquote>
            <p align="left">&quot;Sitä, mitä ei voi nähdä,<br>
            voi katsoa ilman silmiäkin.&quot;<br>
            <em>Intialainen sanonta</em></p>
        </blockquote>
        </td>
    </tr>
</table>
</div>
</body>
</html>
